{"title": "মা ও খালার কাছ থেকে রাজনীতি শিখেছি: টিউলিপ", "body": "‘আমি স্বপ্নেও ভাবিনি যে আামি যুক্তরাজ্যের এমপি হবো, কিন্তু আমি হয়েছি। একজন ব্রিটিশ বাঙালি মুসলিম নারী হিসেবে সব রকম প্রতিবন্ধকতাই মোকাবেলা করতে হয়েছে। কিন্তু আমি সবসময় চেষ্টা করেছি নিজের এলাকার মানুষের জন্য কাজ করার। সে যত ছোট সমস্যাই হোক না কেন, তা সমাধানের চেষ্টা করেছি। আমি আমার রাজনীতিতে তরুণদের অধিকারকে সবচেয়ে বেশি গুরুত্ব দিয়েছি। তাদের জন্য পলিসি তৈরি করেছি। সেটাই হয়তো আমাকে এখানে পৌঁছাতে সাহায্য করেছে’ যুক্তরাজ্যের পার্লামেন্ট সদস্য ও ছায়ামন্ত্রী টিউলিপ রেজওয়ানা সিদ্দিক এভাবেই নিজের অভিজ্ঞতার কথা বলেন।রাজধানীর র‌্যাডিসন ব্লু হোটেলে তরুণদের সঙ্গে আলাপচারিতায় বুধবার বিভিন্ন বিষয়ে কথা বলেন টিউলিপ। সেন্টার ফর রিসার্চ এ্যান্ড ইনফরমেশন (সিআরআই) বিশ্ববিদ্যালয়ের শিক্ষার্থী, তরুণ শিক্ষক, চিকিৎসক ও রাজনৈতিক কর্মীদের সাথে টিউলিপের এই বিশেষ আলাপচারিতার আয়োজন করে। টিউলিপ বলেন, ‘বাংলাদেশের রাজনীতিতে আমার নানা শেখ মুজিবুর রহমান এবং খালা শেখ হাসিনার যে রাজনৈতিক মতাদর্শ তা খুবই গুরুত্বপূর্ণ। তাঁরা দুজনই সাধারণ ও গরীব মানুষের অধিকার আদায়ের জন্য রাজনীতি করেছেন। ব্রিটেনের লেবার পার্টির মূল নীতিও সাধারণ মানুষের অধিকার প্রতিষ্ঠা করা। যা খালা এবং নানার রাজনৈতিক মতাদর্শের সাথে মিলে যায়। তাই আমি লেবার পার্টি করি।’ রাজনীতির শিক্ষা কোথায় পেলেন-এমন এক প্রশ্নের জবাবে টিউলিপ বলেন, ‘আমার মা এবং খালার কাছ থেকে। রাজনীতি করতে গেলে সবার আগে ধৈর্য্য দরকার। আমি খালার কাছ থেকে সেটা শিখেছি। আরও একটা বিষয় তারা আমাকে শিখিয়েছেন, সেটা হলো বিনয়ী হওয়া। তারা সবসময় বলেন, তুমি যত বড়ই হওনা কেন, কখনও অহংকার করো না। অন্যের কথা শোনো। অন্যকে গুরুত্ব দাও। এটি রাজনীতির ক্ষেত্রে খুব জরুরি।’ টিউলিপ সিদ্দিক তার জীবনের সবচেয়ে গুরুত্বপূর্ণ এই শিক্ষা তরুণ প্রজন্মের কাছে পৌঁছে দিয়ে বলেন, ‘আমরা একটু বড় হলেই অহংকারী হয়ে উঠি। এটা খুব খারাপ। কখনও অহংকারী হবেন না। নিজের লক্ষ্য স্থির রাখুন। তাহলেই কাঙ্খিত জায়গায় পৌঁছাতে পারবেন।’ বঙ্গবন্ধুর কনিষ্ঠ কন্যা শেখ রেহানার বড় মেয়ে ব্রিটিশ বাঙালী টিউলিপ রেজওয়ানা সিদ্দিক এবছর মে মাসে যুক্তরাজ্যের পার্লামেন্ট নির্বাচনে লেবার পার্টি থেকে এমপি নির্বাচিত হন। তিনি সেখানে লেবার পার্টির ছায়া মন্ত্রিপরিষদে সংস্কৃতি, গণমাধ্যম ও ক্রীড়া বিষয়ক প্রতিমন্ত্রী হিসেবেও দায়িত্ব পালন করছেন। তিনি গত ২১ ডিসেম্বর স্বামীসহ বাংলাদেশ সফরে আসেন। যুক্তরাজ্যের পার্লামেন্ট সদস্য নির্বাচিত হওয়ার পর এটাই তার প্রথম বাংলাদেশ সফর। রাজনীতিকেই কেন বেছে নিলেন টিউলিপ সিদ্দিক এমন এক প্রশ্নের জবাবে বলেন, ‘ছোট বেলা থেকেই আমাদের বাড়িতে সবসময় রাজনীতির আলোচনা শুনেছি। আমার দাদা-দাদিও অত্যন্ত রাজনীতি সচেতন ও নারীবাদী ছিলেন। আমার নয় দশ বছর বয়সের সময় আমার বাবার খুব অসুখ হলো। তখন লন্ডনের ন্যাশনাল হেলথ সার্ভিস আমার বাবার চিকিৎসা করে তাকে সুস্থ করে তোলে। যেখানে বলা হয়েছিলো আমার বাবা আর কোনদিন উঠে দাঁড়াতে পারবে না, সেই বাবা দিব্যি অধ্যাপনা করতে লাগলেন। সেসময় লন্ডনের চিকিৎসা ব্যবস্থায় মুগ্ধ হয়ে মানুষের সেবায় আত্বনিয়োগ করার লক্ষ্যেই নিজেকে রাজনীতির সাথে জড়ানোর সিদ্ধান্ত নেই। ১২ বছর বয়স থেকেই লেবার পার্টির নানা কাজের সাথে যুক্ত হই। সেদেশের নিয়ম অনুযায়ী ১৬ বছর বয়সে লেবার পার্টিতে যোগ দেই।’ টিউলিপ সিদ্দিক ২০০৬ সালে ক্যামডেন কাউন্সিলের জন্য কাউন্সিলর হিসেবে নির্বাচনে অংশ নিয়ে হেরে গেলেও দমে যাননি। তিনি বলেন, ‘আমি হেরে গেলেও নির্বাচনে অংশগ্রহণের অভিজ্ঞতটা খুব উপভোগ করেছিলাম এবং পরবর্তী নির্বাচনের জন্য প্রস্তুতি নিয়েছিলাম।২০১০ সালের মে মাসে পুনরায় একই আসন থেকে কাউন্সিলর হিসেবে নির্বাচনে অংশ নিয়ে জয়ী হই। যে এলাকায় আমার মা-বাবার বিয়ে হয়েছে আমি সেই আসনেই বাস করি। সেই আসন থেকেই আমি এমপি নির্বাচিত হয়েছি।’ সূত্র: বাসস।", "url": "https://www.banglatribune.com/youth/65905/%E0%A6%AE%E0%A6%BE-%E0%A6%93-%E0%A6%96%E0%A6%BE%E0%A6%B2%E0%A6%BE%E0%A6%B0-%E0%A6%95%E0%A6%BE%E0%A6%9B-%E0%A6%A5%E0%A7%87%E0%A6%95%E0%A7%87-%E0%A6%B0%E0%A6%BE%E0%A6%9C%E0%A6%A8%E0%A7%80%E0%A6%A4%E0%A6%BF-%E0%A6%B6%E0%A6%BF%E0%A6%96%E0%A7%87%E0%A6%9B%E0%A6%BF-%E0%A6%9F%E0%A6%BF%E0%A6%89%E0%A6%B2%E0%A6%BF%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "youth", "language": "bn", "token_count": 497, "scraped_at": "2026-02-05T12:37:39.564003"}
{"title": "জিয়া খান মৃত্যু ইস্যুতে যা বললেন সুরজ", "body": "বলিউড অভিনেত্রী জিয়া খানের আত্মহত্যা মামলায় সব কথা বলেতে নারাজ বলিউড অভিনেতা ও জিয়ার প্রেমিক সুরজ পাঞ্চোলি। এ অভিনেতার দাবি, চলমান মামলা নিয়ে মন্তব্য করে তিনি কোনও ঝামেলা পাকাতে চান না।গিল্ড অ্যাওয়ার্ডে সুরজ বলেন, 'জীবনে চড়াই উতরাই তো রয়েছেই। ভগবান যা ভালো বুঝবেন তাই করবেন। এই মামলা সম্পর্কে ১০ জন লোক ১০ রকম কথা বলছে। কিন্তু এর মাঝে কোনও মন্তব্য করে ঝামেলার সৃষ্টি করতে আমি নারাজ।'প্রসঙ্গত, ২০১৩ সালের ৩ জুন আত্মহত্যা করেন বলিউড অভিনেত্রী জিয়া খান। সুরাজের প্রাক্তন প্রেমিকা ছিলেন জিয়া। কিন্তু সুরাজের প্রতিশ্রুতি ভঙ্গের কারণে অবসাদে ভুগছিলেন জিয়া। এর জেরেই আত্মহত্যা করেন তিনি বলে দবি করেন একাধিক মহল।চলতি বছরের ৯ ডিসেম্বর এই মামলায় সুরজের বিরুদ্ধে চার্জশিট গঠন করে সিবিআই। চার্জশিটে তার বিরুদ্ধে জিয়া খানকে আত্মহত্যায় প্ররোচনা দেওয়ার কথা বলা হয়েছে। তবে এই চার্জশিট নিয়ে কোনও কথা বলতে চাননি সুরজ। সম্প্রতি সালমান খানের 'হিরো' সিনেমায় অভিনয় করেন সুরজ। এই মামলায় সালমান তাকে কোনও সাহায্য করছেন কিনা- এমন প্রশ্নের উত্তরে সুরজ বলেন, ‘সালমানের সঙ্গে এই মামলার কোনও সম্পর্ক নেই। এই মামলায় একমাত্র পরিবারই তার পাশে রয়েছে।’ উল্লেখ্য, মৃত্যুর কিছুক্ষণ আগে জিয়া খান সর্বশেষ ফোনে কথা বলেছিলেন সুরজের সঙ্গে। তাদের মধ্যে উত্তপ্ত বাক্যবিনিময় হয়েছিল। এমনকি জীবনের শেষ চিঠিতে প্রেমিক সুরজের বিষয়ে নানা গুরুতর অভিযোগ করে গেছেন জিয়া। সেগুলোর মধ্যে প্রতারণা, ধর্ষণ ও গর্ভপাতের মতো বিষয়ও ছিল। জিয়ার সঙ্গে প্রেমের সম্পর্ক থাকলেও বয়সে ২০ বছরের বড় এক নারীর সঙ্গে প্রণয়ে জড়িয়ে পড়েছিলেন সুরজ। পাঞ্চোলি পরিবারে গয়না সরবরাহ করতেন ওই নারী। অনেক কিছু সইলেও প্রেমিকের কাছ থেকে প্রতারণার বিষয়টি মেনে নিতে পারেননি জিয়া খান।", "url": "https://www.banglatribune.com/entertainment/64353/%E0%A6%9C%E0%A6%BF%E0%A7%9F%E0%A6%BE-%E0%A6%96%E0%A6%BE%E0%A6%A8-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%87%E0%A6%B8%E0%A7%8D%E0%A6%AF%E0%A7%81%E0%A6%A4%E0%A7%87-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8-%E0%A6%B8%E0%A7%81%E0%A6%B0%E0%A6%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 240, "scraped_at": "2026-02-05T12:37:41.727560"}
{"title": "খালেদা জিয়া বাড়তি নিরাপত্তা চাইলে সরকার দেবে: কাদের", "body": "খালেদা জিয়া বাড়তি নিরাপত্তা চাইলে সরকার তা বিবেচনা করবে বলে জানিয়েছেন সড়ক পরিবহন ও সেতুমন্ত্রী ওবায়দুল কাদের। তিনি এও বলেন, সন্ত্রাসবাদ এখন কেবল আঞ্চলিক নয়, আন্তর্জাতিক ইস্যু হয়ে দাঁড়িয়েছে। চোরাগোপ্তা হামলা ও সন্ত্রাসী কর্মকাণ্ড রুখতে সরকার কঠোর অবস্থানে রয়েছে। এ জন্য সবাইকে সতর্ক থাকারও পরামর্শ দিয়েছেন তিনি। শনিবার দুপুরে সিলেট সার্কিট হাউসে মতবিনিময় সভা শেষে সাংবাদিকদের এক প্রশ্নের জবাবে তিনি এ কথা বলেন। ওবায়দুল কাদের বলেন, খালেদা জিয়া দেশের অন্যতম রাজনৈতিক দল বিএনপির চেয়ারপার্সন ও তিন বারের প্রধানমন্ত্রী। তিনি যে নিরাপত্তা ডিজার্ভ করেন এর বাইরে তিনি থাকবেন না। বেগম জিয়া বাড়তি নিরাপত্তা চাইলে সেটা সরকার বিবেচনা করবে। আগামী জানুয়ারি মাস থেকেই বাংলাদেশ, ভারত, নেপাল ও ভুটানের সঙ্গে চার দেশীয় সড়ক যোগাযোগ ব্যবস্থা চালু হবে বলে জানান ওবায়দুল কাদের। তিনি বলেন, সড়ক যোগাযোগ ব্যবস্থা চালুর ক্ষেত্রে অবকাঠামো কিছু সমস্যা রয়েছে। সব রাস্তাঘাট ভালো অবস্থায় নেই। তবু ও পূর্ণাঙ্গরূপে চালু করা না গেলেও কিছু কিছু রুটে প্রাথমিকভাবে শুরু করে দেব। এ সময় সিলেট-৪ আসনের সংসদ সদস্য ইমরান আহমদ, সিলেটের অতিরিক্ত বিভাগীয় কমিশনার আল আমিন, জেলা প্রশাসক জয়নাল আবেদীন, পুলিশ সুপার নূরে আলম মিনা, সিলেট জেলা আওয়ামীলীগের সাধারণ সম্পাদক শফিকুর রহমান চৌধুরী, মহানগর আওয়ামীলীগের সভাপতি বদর উদ্দিন কামরান উপস্থিত ছিলেন। এছাড়াও সন্ধ্যায় জালালাবাদ সেনানিবাসে সশস্ত্র বাহিনী দিবস উপলক্ষে আয়োজিত অনুষ্ঠানে যোগ দেন সড়ক পরিবহন ও সেতুমন্ত্রী।", "url": "https://www.banglatribune.com/country/58892/%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE-%E0%A6%9A%E0%A6%BE%E0%A6%87%E0%A6%B2%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0-%E0%A6%A6%E0%A7%87%E0%A6%AC%E0%A7%87-%E0%A6%95%E0%A6%BE%E0%A6%A6%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি ।।", "category": "country", "language": "bn", "token_count": 203, "scraped_at": "2026-02-05T12:37:43.706288"}
{"title": "হলিউডের ছবিতে প্রিয়াঙ্কা", "body": "সব্যসাচী প্রিয়াঙ্কা অভিনয়, র‌্যাম্প, গান আর প্রযোজনা- সবই চালিয়ে যাচ্ছেন। কিছুদিন আগেই নিজের প্রোডাকশন হাউস খুলেছেন। এবার তিনি ঘোষণা দিয়েছেন, আঞ্চলিকসহ হিন্দি সিনেমার জন্য নতুন প্রতিভা খুঁজতে কাজ করবে তার প্রোডাকশন হাউস। কথার ফাঁকেই জানালেন, হলিউডের দুটি ছবি তার হাতে রয়েছে।‘বাজিরাও মাস্তানি’র এক সংবাদ সম্মেলন প্রিয়াঙ্কা বলেছিলেন, ‘পার্পল পেবল পিকচার্স নামে আমি প্রোডাকশন হাউস চালু করেছি। আমি নতুনদের সঙ্গে কাজ করতে চাই। আমি যখন ইন্ডাস্ট্রিতে প্রবেশ করি তখন কাউকে চিনতাম না, আমার কোনও দাঁড়ানোর জায়গা ছিল না। যারা বাইরে থেকে আসে তাদের সুযোগ পাওয়া খুব কঠিন।’২০১৫ সালটি প্রিয়াঙ্কার জন্য একটি সফল বছর ছিল। এবছর তার দিল ‘ধাড়াকনে দো’, ‘বাজিরাও মাস্তানি’ এবং আন্তর্জাতিক টিভি সিরিজ ‘কুয়ানটিকো’ সাফল্য পেয়েছে।হলিউডের ছবি প্রসঙ্গে তিনি বলেন, ‘‘যুক্তরাষ্ট্র ও ভারতের ক্যারিয়ার ঠিক রাখতে চাওয়াতে কাজটা আমার জন্য আরও কঠিন হয়ে পড়েছে। দুটোর মধ্যে একটাকে আমি পছন্দ করতে চাই না। এই বছরে ‘কুয়ানটিকো’র বাইরে ছয়টি আকর্ষণীয় হিন্দি সিনেমা আমার হাতে রয়েছে। কিন্তু একই সময়ে আমার হাতে আরও দুটি হলিউডের সিনেমাও রয়েছে। দুর্ভাগ্যজনক হলেও সত্য সবগুলো সিনেমা হয়তো আমি করতে পারব না। তাই জানুয়ারিতে আমাকে সিদ্ধান্ত নিতে কোনটা করব আর করব না।’’তবে ছবিটি দুটি নিয়ে বিস্তারিত কিছু তিনি বলেননি।সূত্র: জি-নিউজ।/এএ/এম/", "url": "https://www.banglatribune.com/entertainment/65101/%E0%A6%B9%E0%A6%B2%E0%A6%BF%E0%A6%89%E0%A6%A1%E0%A7%87%E0%A6%B0-%E0%A6%9B%E0%A6%AC%E0%A6%BF%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%BF%E0%A7%9F%E0%A6%BE%E0%A6%99%E0%A7%8D%E0%A6%95%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 182, "scraped_at": "2026-02-05T12:37:45.559343"}
{"title": "পুটখালী সীমান্তে বিরল প্রজাতির ৪৫ কচ্ছপ উদ্ধার", "body": "খুলনা ২১ বিজিবি ব্যাটালিয়নের পুটখালী সদর ক্যাম্প কমান্ডার সুবেদার কৃষ্ণপদ জানান, গোপন সংবাদেরভিত্তিতে তারা জানতে পারেন, চোরাচালানকারীরা প্রচুর পরিমানে ভারতীয় বিরল প্রজাতির কচ্ছপের একটি চালান নিয়ে পুটখালী চরের মাঠের মধ্য দিয়ে দেশের ভেতরে ঢুকছে। এরপর পুটখালী ক্যাম্পের সুবেদার তার ফোর্স নিয়ে সেখানে অভিযান চালিয়ে ৪৫টি কচ্ছপ উদ্ধার করেন।উদ্ধারকৃত কচ্ছপগুলো খুলনার প্রাণী সম্পদ অধিদপ্তর বিভাগে জমা দেওয়া হবে বলে জানিয়েছেন সুবেদার কৃষ্ণপদ।/এসএম/", "url": "https://www.banglatribune.com/country/60305/%E0%A6%AA%E0%A7%81%E0%A6%9F%E0%A6%96%E0%A6%BE%E0%A6%B2%E0%A7%80-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%AC%E0%A6%BF%E0%A6%B0%E0%A6%B2-%E0%A6%AA%E0%A7%8D%E0%A6%B0%E0%A6%9C%E0%A6%BE%E0%A6%A4%E0%A6%BF%E0%A6%B0-%E0%A7%AA%E0%A7%AB-%E0%A6%95%E0%A6%9A%E0%A7%8D%E0%A6%9B%E0%A6%AA-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল প্রতিনিধি", "category": "country", "language": "bn", "token_count": 61, "scraped_at": "2026-02-05T12:37:47.695790"}
{"title": "১০ কোটি ছাড়াল ‘কোলাভেরি ডি’", "body": "তামিল তারকা অভিনেতা ধানুষের গাওয়া ‘কোলাভেরি ডি’ গানটি প্রকাশের পরই ব্লকবাস্টার হিট হয়েছিল। ২০১১ সালে মুক্তি পাওয়া গানটির সাফল্য আজও থেমে নেই। ২০১৫ সালে এসেও গানটি অন্তর্জাল দুনিয়ায় দর্শকদের মন জয় করে চলেছে। আর এ সাফল্যের ধারাবাহিকতায় ইউটিউবে গানটি ১০ কোটিরও বেশিবার দেখা হয়েছে।২০১১ সালের ১৬ নভেম্বর গানটি প্রকাশের পর থেকে বুধবার (২ ডিসেম্বর) পর্যন্ত ইউটিউবে ১০ কোটিরও বেশিবার দেখা হয়েছে বলে জানিয়েছে সনি মিউজিক। ধানুষের লেখা ও কণ্ঠে ‘কোলাভেরি ডি’ গানটি মুক্তির পরই শ্রোতাদের মন জয় করে। এর মিউজিক ও কথ্যভাষার কারণে তুমুল জনপ্রিয়তা পায়।গানটির সংগীত পরিচালনা করেছিলেন ১৮ বছরের অনিরুদ্ধ রবিচন্দর। গানের ব্যঙ্গ-রসাত্মক কথা ও অপ্রচলিত সুরে গানটি গেয়েছিলেন ধানুষ। তারই ‘থ্রি’ ছবিতে গানটি ব্যবহার করা হয়। এটি পরিচালনা করেছিলেন ধানুষের স্ত্রী ঐশ্বরিয়া। ধানুষের সহ অভিনেত্রী ছিলেন শ্রুতি হাসান।প্রসঙ্গত, তামিল তরুণদের মধ্যে তুমুল জনপ্রিয় গালির মধ্যে একটি হচ্ছে ‘কোলাভেরি’। সাধারণত কোনও একটি গ্রুপের পাগলাটে কাউকে চুপ করানোর জন্য এ শব্দটি ব্যবহার করা হয়। গানটির ইউটিউব লিংক: সূত্র: ইন্ডিয়ান এক্সপ্রেস।", "url": "https://www.banglatribune.com/entertainment/61747/%E0%A7%A7%E0%A7%A6-%E0%A6%95%E0%A7%8B%E0%A6%9F%E0%A6%BF-%E0%A6%9B%E0%A6%BE%E0%A7%9C%E0%A6%BE%E0%A6%B2-%E2%80%98%E0%A6%95%E0%A7%8B%E0%A6%B2%E0%A6%BE%E0%A6%AD%E0%A7%87%E0%A6%B0%E0%A6%BF-%E0%A6%A1%E0%A6%BF%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 151, "scraped_at": "2026-02-05T12:37:49.642215"}
{"title": "শিশু চুরি করে পালানোর সময় নারী আটক", "body": "রাজশাহী মেডিক্যাল কলেজ (রামেক) হাসপাতাল থেকে শিশু চুরি করে পালানোর সময় শাহানাজ বেগম (৩০) নামে এক নারীকে আটক করেছে পুলিশ।সোমবার রাতে হাসপাতালের ২৪ নম্বর ওয়ার্ডে চিকিৎসাধীন দুই মাস বয়সী ওই শিশুটিকে চুরি করে নিয়ে যাওয়ার সময় হাতে-নাতে তাকে আটক করা হয়। হাসপাতাল পুলিশ বক্সের ইনচার্জ এনামুল হক এ তথ্য নিশ্চিত করেন।আটককৃত ওই নারী নগরীর ভাটাপাড়া এলাকার একটি বাড়িতে ভাড়া থাকেন। তার স্বামীর নাম আশরাফ আলী। তাদের গ্রামের বাড়ি পাবনার ঈশ্বরদীতে।চুরি হতে যাওয়া ওই শিশুটির বাবার নাম তুহিন। তার বাড়ি রাজশাহীর পুঠিয়া উপজেলায়।শিশুটির মা আইরিন বেগম জানান,অসুস্থতার কারণে গত কয়েকদিন ধরে শিশুটিকে রামেক হাসপাতালের ২৪ নম্বর ওয়ার্ডে রেখে চিকিৎসা দেওয়া হচ্ছিল। সোমবার রাতে তিনি হাসপাতালের টয়লেটে গিয়ে ফিরে এসে দেখেন ওই নারী তার শিশুকে কোলে তুলে নিয়ে যাচ্ছেন। এ সময় তার চিৎকারে ওয়ার্ডের নার্সরা দৌড়ে এসে ওই নারীকে আটক করেন এবং হাসপাতালের পুলিশ বক্সের সদস্যদের হাতে তুলে দেন। হাসপাতাল পুলিশ বক্সের ইনচার্জ এনামুল হক জানান, আটককৃত ওই নারী একজন হেরোইনসেবী। তবে কেন তিনি শিশুটিকে চুরি করার চেষ্টা করেছিলেন তা জানতে তাকে জিজ্ঞাসাবাদ করা হচ্ছে।", "url": "https://www.banglatribune.com/country/60475/%E0%A6%B6%E0%A6%BF%E0%A6%B6%E0%A7%81-%E0%A6%9A%E0%A7%81%E0%A6%B0%E0%A6%BF-%E0%A6%95%E0%A6%B0%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%A8%E0%A7%8B%E0%A6%B0-%E0%A6%B8%E0%A6%AE%E0%A7%9F-%E0%A6%A8%E0%A6%BE%E0%A6%B0%E0%A7%80-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 163, "scraped_at": "2026-02-05T12:37:51.496492"}
{"title": "প্রিমিয়ার দাবায় সুলতানা কামালের চমক", "body": "ওয়ালটন প্রিমিয়ার ডিভিশন দাবা লিগ এর দ্বিতীয় রাউন্ডের খেলায় আজ সোমবার চমক দেখিয়েছে সুলতানা কামাল স্মৃতি পাঠাগার। তারা আন্তর্জাতিক মাস্টার ও ফিদে মাস্টার এবং দুই ভারতীয় খেলোয়াড়ের সমন্বয়ে গঠিত গোল্ডেন স্পোর্টিং ক্লাবকে ২.৫-১.৫ পয়েন্টে হারিয়ে চমক দেখায়।তবে শক্তিশালী শেখ রাসেল মেমোরিয়াল স্পোর্টিং ক্লাব ৩.৫-০.৫ পয়েন্টে লিওনাইন চেস ক্লাবকে পরাজিত করে জয়ের ধারা বজায় রেখেছে। গতবারের চ্যাম্পিয়ন বাংলাদেশ নৌবাহিনী দাবা দল আজ তাদের প্রথম খেলায় ৩.৫-০.৫ পয়েন্টে প্রিতম-প্রিজম চেস ক্লাব নারায়ণগঞ্জকে পরাজিত করে শুভ সূচনা করেছে।জাতীয় ক্রীড়া পরিষদের এনএসসি টাওয়ারের অডিটোরিয়াম লাউঞ্জে অনুষ্ঠিত দ্বিতীয় রাউন্ডের খেলায় বাংলাদেশ নৌবাহিনীর গ্র্যান্ড মাস্টার মোল্লা আব্দুল্লাহ আল রাকিব, জাতীয় চ্যাম্পিয়ন ও আন্তর্জাতিক মাস্টার মো. মিনহাজ উদ্দিন ও গ্র্যান্ড মাস্টার জিয়াউর রহমান যথাক্রমে প্রিতম-প্রিজম চেসের শাহনাজ মোহাম্মদ ফারুক, মোকাদ্দেসুর রহমান খান ও অনতা চৌধুরীকে পরাজিত করেন। প্রিতম-প্রিজমের মোহাম্মদ ইব্রাহীম হোসেন নৌবাহিনীর ফিদে মাস্টার শেখ নাসির আহমেদের সঙ্গে ড্র করেন। শেখ রাসেল মেমোরিয়াল স্পোর্টিং ক্লাবের ভারতীয় গ্র্যান্ড মাস্টার দিব্যেন্দু বড়ুয়া, ভারতীয় আন্তর্জাতিক মাস্টার দিপ্তায়ন ঘোষ ও ফিদে মাস্টার মেহেদী হাসান পরাগ যথাক্রমে লিওনাইনের শামসুল কবীর চৌাধুরী, মো. মঞ্জুর আলম ও কুতুবউদ্দিনকে পরাজিত করেন।লিওনাইনের ফিদে মাস্টার মোহাম্মদ আব্দুল মালেক শেখ রাসেল মেমোরিয়ালের গ্র্যান্ড মাস্টার নিয়াজ মোরশেদের সঙ্গে ড্র করেন। সুলতানা কামাল পাঠাগারের মাসুদুর রহমান বারী ও দেওয়ান মো. রিয়াদ যথাক্রমে গোল্ডেন স্পোর্টিংয়ের ভারতীয় খেলোয়াড় প্রান্তিক রায় ও ফিদে মাস্টার দেবরাজ চ্যাটার্জীকে পরাজিত করেন। সুলতানা কামাল পাঠাগারের সুজন গোল্ডেনের আন্তর্জাতিক মাস্টার আবু সুফিয়ান শাকিলের সাথে ড্র করেন। গোল্ডেনের ভারতীয় খেলোয়াড় শ্রীজিৎ পল সুলতানা কামাল পাঠাগারের মো. শফিকুল ইসলামকে পরাজিত করেন। তিতাস ক্লাব দাবা দল ২-২ পয়েন্টে সোনালী ব্যাংক ক্রীড়া ও বিনোদন ক্লাবের সাথে ড্র করে। কাল তৃতীয় রাউন্ডে দুই শক্তিশালী দল বাংলাদেশ নৌবাহিনী ও শেখ রাসেল মেমোরিয়ালের মধ্যকার খেলা অনুষ্ঠিত হবে।", "url": "https://www.banglatribune.com/sport/other-sports/60263/%E0%A6%AA%E0%A7%8D%E0%A6%B0%E0%A6%BF%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BE%E0%A7%9F-%E0%A6%B8%E0%A7%81%E0%A6%B2%E0%A6%A4%E0%A6%BE%E0%A6%A8%E0%A6%BE-%E0%A6%95%E0%A6%BE%E0%A6%AE%E0%A6%BE%E0%A6%B2%E0%A7%87%E0%A6%B0-%E0%A6%9A%E0%A6%AE%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 262, "scraped_at": "2026-02-05T12:37:55.171778"}
{"title": "পাখি শিকারিকে ভ্রাম্যমাণ আদালতের জরিমানা", "body": "মানিকগঞ্জের হরিরামপুর উপজেলার আন্ধারমাণিক বাজার এলাকা থেকে অতিথি পাখি শিকার করে বাড়ি ফেরার পথেএয়ারগানসহ জানে আলম (৩৫) নামে এক শিকারিকে আটক করে পুলিশ। এরপর ভ্রাম্যমাণ আদালত তার পাঁচ হাজার টাকা জরিমানা করেন। বৃহস্পতিবার রাতে এ ঘটনা ঘটে বলে জানান হরিরামপুর থানার ভারপ্রাপ্ত কর্মকর্তা (ওসি) নজরুল ইসলাম।ওসি জানান, বৃহস্পতিবার দিবাগত রাতে অতিথি পাখি শিকার করে বাড়ি ফেরার পথে জানে আলমকে আটক করা হয়। তিনি ওই গ্রামের হাজী সোলায়মান হোসেনের ছেলে।প্রত্যক্ষদর্শীরা জানান, আন্ধারমাণিকসহ আশপাশের এলাকা দিয়ে বয়ে যাওয়া পদ্মা নদীর পাড় থেকে প্রতিদিনই এয়ারগান দিয়ে অতিথি পাখিসহ বিভিন্ন প্রজাতির পাখি শিকার করেন জানে আলম।হরিরামপুর থানার ভারপ্রাপ্ত কর্মকর্তা (ওসি) নজরুল ইসলাম জানান, জানে আলমকে জিজ্ঞাসাবাদ করা হলে তিনি অতিথি পাখি শিকার করার কথা স্বীকার করেন। পরে হরিরামপুর উপজেলা সহকারী কমিশনার (ভূমি) সাইফুল ইসলাম ভ্রাম্যমাণ আদালত বসিয়ে জানে আলমকে অতিথি পাখি শিকার করার অপরাধে পাঁচ হাজার টাকা জরিমানা করেন। এছাড়া, তাকে সতর্ক করা করা হয়, ভবিষৎ যেন অতিথি পাখি শিকার না করেন।", "url": "https://www.banglatribune.com/country/dhaka/64441/%E0%A6%AA%E0%A6%BE%E0%A6%96%E0%A6%BF-%E0%A6%B6%E0%A6%BF%E0%A6%95%E0%A6%BE%E0%A6%B0%E0%A6%BF%E0%A6%95%E0%A7%87-%E0%A6%AD%E0%A7%8D%E0%A6%B0%E0%A6%BE%E0%A6%AE%E0%A7%8D%E0%A6%AF%E0%A6%AE%E0%A6%BE%E0%A6%A3-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 148, "scraped_at": "2026-02-05T12:37:57.283949"}
{"title": "নতুন বছরে জাতীয় গম্ভীরা ও আলকাপ উৎসব", "body": "শিল্পকলা একাডেমী প্রাঙ্গণে আসছে বছর জানুয়ারিতে প্রথম জাতীয় গম্ভীরা উৎসব এবং নভেম্বরে প্রথম জাতীয় আলকাপ উৎসব অনুষ্ঠিত হবে। দুটি উৎসবের উদ্যোগ নিয়েছে ‘দিয়াড়’ নামের একটি সমাজিক-সাংস্কৃতিক সংগঠন।গ্রামবাংলার ঐতিহ্যবাহী লোকজ সংস্কৃতি সুরক্ষা, বিকাশ, প্রচার-প্রসার, গবেষণা এবং উৎসবের মাধ্যমে উদযাপনের লক্ষ্যে সম্প্রতি আত্মপ্রকাশ হয়েছে জাতীয়ভিত্তিক সাংস্কৃতিক ও সামাজিক সংস্থা দিয়াড় (DIARR)।শনিবার (৫ ডিসেম্বর) সন্ধ্যায় রাজধানীর সংস্কৃতি বিকাশ কেন্দ্রের এক সভায় মুখলেসুর রহমান মুকুলকে আহ্বায়ক ও আনোয়ার হককে সদস্যসচিব নির্বাচিত করা হয়। মেসবাহুর রহমান খসরু ও আবুল কালাম আজাদকে যুগ্ম আহ্বায়ক এবং জাহাঙ্গীর সেলিম, ইফ্ফাত আরা নার্গিস, সুজাতুল আলম কল্লোল, শাহরিয়ার মাহমুদ প্রিন্স, তহুর আহমেদ, রাশিদ পলাশ, আবদুল আওয়াল গণি জোহা ও জয়নুল আবেদীন জনীকে সদস্য করা হয়েছে।দিয়াড়ের উপদেষ্টা পরিষদে আছেন অধ্যাপক মমতাজ উদ্দিন আহমদ, রফিকুন নবী, অধ্যাপক মুহম্মদ এলতাসউদ্দিন, অধ্যাপক ডা. লিয়াকত আলী (ভিসি, বিইউএইচএস), মেসবাহ্ কামাল (অধ্যাপক, ইতিহাস বিভাগ, ঢাকা বিশ্ববিদ্যালয়), অধ্যাপক আলপ্তগীন তুষার (বিভাগীয় প্রধান-চারুকলা অনুষদ, জগন্নাথ বিশ্ববিদ্যালয়), মো: ফজলুল হক (অতিরিক্ত সচিব), এ এইচ এম আবদুল্লাহ (অতিরিক্ত সচিব), মো: জিল্লার রহমান (ঢাকা বিভাগীয় কমিশনার), মো: মনজুর রহমান (অতিরিক্ত সচিব), সৈয়দ নুরুল ইসলাম (উপ-পুলিশ কমিশনার, ওয়ারি বিভাগ, ডিএমপি), সৈয়দ ওয়াহিদুজ্জামান ডায়মণ্ড (চলচ্চিত্র নির্মাতা-প্রযোজক), কৃষিবিদ গোলাম মোস্তফা, মতিউর রহমান (সাবেক ব্যাংক কর্মকর্তা), সাব্বির আহমদ (সাংবাদিক-গবেষক), শাহাবুদ্দিন নাগরী (শিল্পী-সাংস্কৃতিক ব্যক্তিত্ব) এবং জহুরুল আলম টুলু (সাংস্কৃতিক ব্যক্তিত্ব)। এছাড়াও ১০১ সদস্যের জাতীয় কমিটি এবং ৫১ সদস্যের পৃষ্ঠপোষক কমিটি গঠন করা হয়েছে।", "url": "https://www.banglatribune.com/entertainment/59861/%E0%A6%A8%E0%A6%A4%E0%A7%81%E0%A6%A8-%E0%A6%AC%E0%A6%9B%E0%A6%B0%E0%A7%87-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%97%E0%A6%AE%E0%A7%8D%E0%A6%AD%E0%A7%80%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 207, "scraped_at": "2026-02-05T12:37:59.269092"}
{"title": "আবারও পেছালো কিবরিয়া হত্যা মামলার সাক্ষ্যগ্রহণ", "body": "চার্জ গঠনের পর এই নিয়ে ১৩ বার পেছাল সাবেক অর্থমন্ত্রী শাহ এ এম এস কিবরিয়া হত্যা মামলার রায়। বৃহস্পতিবার মামলার কোনও সাক্ষীকে আদালতে হাজির না করায় সিলেট বিভাগীয় দ্রুত বিচার ট্রাইব্যুনালের বিচারক মকবুল আহসান সাক্ষ্যগ্রহণের তারিখ আরেফ দফা পিছিয়ে দেন। ট্রাইব্যুনালের পিপি কিশোর কুমার কর বিষয়টি নিশ্চিত করে বলেন, আগামী ৬ জানুয়ারি আদালত সাক্ষ্যগ্রহণের নতুন তারিখ নির্ধারণ করেছেন। তিনি বলেন, পৌরসভা নির্বাচনের কারণে মামলার সাক্ষীদের আদালতে হাজির করা যায়নি।তিনি জানান, এ মামলায় কারাগারে আটক সাবেক স্বরাষ্ট্র প্রতিমন্ত্রী লুৎফুজ্জামান বাবর ও সিলেট সিটি করপোরেশনের সাময়িক বরখাস্তকৃত মেয়র আরিফুল হক চৌধুরী ছাড়া বাকি ১২ জনকে আদালতে কড়া নিরাপত্তায় হাজির করা হয়।অপর এক প্রশ্নের জবাবে তিনি বলেন, মামলার ১৭১ জনের মধ্যে এ পর্যন্ত ১৩ জন সাক্ষ্য দিয়েছেন। ২০০৫ সালের ২৭ জানুয়ারি হবিগঞ্জ সদরের বৈদ্যের বাজারে এক জনসভায় গ্রেনেড হামলায় নিহত হন সাবেক অর্থমন্ত্রী শাহ এএমএস কিবরিয়া।হামলায় নিহত হন কিবরিয়ার ভাতিজা শাহ মনজুরুল হুদা, আওয়ামী লীগ নেতা আব্দুর রহিম, আবুল হোসেন ও সিদ্দিক আলী। গ্রেনেড হামলার এ ঘটনায় জেলা আওয়ামী লীগের তৎকালীন সাংগঠনিক সম্পাদক ও বর্তমান সাধারণ সম্পাদক সংসদ সদস্য আব্দুর মজিদ খান বাদী হয়ে হত্যা ও বিস্ফোরক আইনে দুটি মামলা দায়ের করেন। হত্যা মামলাটি সিলেট বিভাগীয় দ্রুত বিচার ট্রাইব্যুনালে এবং বিস্ফোরক মামলা হবিগঞ্জের জেলা ও দায়রা জজ আতাবুল্লার আদালতে বিচারাধীন রয়েছে। /এফএস/এফএ/আপ-এনএস/", "url": "https://www.banglatribune.com/country/64275/%E0%A6%86%E0%A6%AC%E0%A6%BE%E0%A6%B0%E0%A6%93-%E0%A6%AA%E0%A7%87%E0%A6%9B%E0%A6%BE%E0%A6%B2%E0%A7%8B-%E0%A6%95%E0%A6%BF%E0%A6%AC%E0%A6%B0%E0%A6%BF%E0%A7%9F%E0%A6%BE-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%B8%E0%A6%BE%E0%A6%95%E0%A7%8D%E0%A6%B7%E0%A7%8D%E0%A6%AF%E0%A6%97%E0%A7%8D%E0%A6%B0%E0%A6%B9%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি", "category": "country", "language": "bn", "token_count": 199, "scraped_at": "2026-02-05T12:38:01.180139"}
{"title": "লেনদেনে আগের সপ্তাহের নেতিবাচক ধারা", "body": "আগের সপ্তাহের অধিকাংশ কার্যদিবসে কমেছিল মূল্য সূচক এবং টাকার অঙ্কে লেনদেন। একই ধারাবাহিকতায় সপ্তাহের প্রথম দিন রবিবার দেশের দুই পুঁ জিবাজারে সবগুলো মূল্য সূচক কমেছে।পাশাপাশি আগের দিনের তুলনায় টাকার অঙ্কে লেনদেনের পরিামাণও এদিন কমেছে। এর মধ্যে ডিএসইতে কমেছে ২৬ দশমিক ৭৬ শতাংশ। আর সিএসইতে কমেছে ২৮ দশমিক ২০ শতাংশ।এ ছাড়া, ডিএসইতে দুই শতাধিক এবং সিএসইতে দেড় শতাধিক কোম্পানির শেয়ার দর কমেছে। উভয় এক্সচেঞ্জ সূত্রে এ সব তথ্য জানা গেছে। ঢাকা স্টক এক্সচেঞ্জে (ডিএসই) রবিবার ডিএসইএক্স সূচক কমেছে ৪০ পয়েন্ট। ফলে দিনের লেনদেন শেষে সূচকটি নেমে আসে ৪ হাজার ৫৪২ পয়েন্টে। ডিএসইএস বা শরীয়াহ সূচক ৯ পয়েন্ট কমে অবস্থান করছে ১ হাজার ৯৬ পয়েন্টে। আর ১৪ পয়েন্ট কমে ডিএস৩০ সূচক রয়েছে ১ হাজার ৭২৬ পয়েন্টে। এ দিন ডিএসইতে ৩২০টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ৬২টির, কমেছে ২২১টির এবং অপরিবর্তিত রয়েছে ৩৭টির। রবিবার ডিএসইতে লেনদেন কমেছে ১০০ কোটি ১৮ লাখ টাকা। এ দিন বাজারে লেনদের হয়েছে ২৭৪ কোটি ১৬ লাখ টাকা। বৃহস্পতিবার লেনদেন হয়েছিল ৩৭৪ কোটি ৩৪ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো স্কয়ার ফার্মা, বেক্সিমকো ফার্মা, ডেল্টা লাইফ ইন্স্যুরেন্স, কাশেম ড্রাইসেলস, বিএসআরএম স্টিল, আফতাব অটো, লাফার্জ সুরমা সিমেন্ট, ফার কেমিক্যাল ইন্ডাস্ট্রিজ, রেনাটা এবং কেডিএস অ্যাক্সেসিরজ। চট্টগ্রাম স্টক একচেঞ্জে (সিএসই) রবিবার সার্বিক সূচক সিএএসপিআই কমেছে ৯৬ পয়েন্ট। ফলে দিনের লেনদেন শেষে সূচকটি নেমে আসে ১৩ হাজার ৮৮০ পয়েন্টে। এ ছাড়া, সিএসইএক্স ৫৭ এবং সিএসই৩০ সূচক ৬২ পয়েন্ট কমেছে। এ দিন সিএসইতে ২৪৮টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ৪৩টির, কমেছে ১৭০টির এবং অপরিবর্তিত রয়েছে ৩৫টির। রবিবার সিএসইতে লেনদেন কমেছে ৭ কোটি ২৪ লাখ টাকা। এ দিন বাজারে ১৮ কোটি ৪৩ লাখ টাকার শেয়ার লেনদেন হয়েছে। বৃহস্পতিবার লেনদেন হয়েছিল ২৫ কোটি ৬৭ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো বেক্সিমকো ফার্মা, কাশেম ড্রাইসেলস, ফার কেমিক্যাল ইন্ডাস্ট্রিজ, বিএসআরএম স্টিল এবং কেডিএস অ্যাক্সেসরিজ।", "url": "https://www.banglatribune.com/business/stock-exchange/60615/%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8%E0%A7%87-%E0%A6%86%E0%A6%97%E0%A7%87%E0%A6%B0-%E0%A6%B8%E0%A6%AA%E0%A7%8D%E0%A6%A4%E0%A6%BE%E0%A6%B9%E0%A7%87%E0%A6%B0-%E0%A6%A8%E0%A7%87%E0%A6%A4%E0%A6%BF%E0%A6%AC%E0%A6%BE%E0%A6%9A%E0%A6%95-%E0%A6%A7%E0%A6%BE%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 300, "scraped_at": "2026-02-05T12:38:03.355144"}
{"title": "মিমের অভিষেক ভারতের ১১৮ প্রেক্ষাগৃহে", "body": "মিম ও সোহম অভিনীত প্রথম ছবি ‘ব্ল্যাক’। এটি ভারতের ১১৮টি প্রেক্ষাগৃহে মুক্তি পেয়েছে আজ শুক্রবার (২৭ নভেম্বর)। কথাছিল একই দিনে ছবিটি মুক্তি পাবে বাংলাদেশেও। তবে যৌথ প্রযোজনার ছবি নির্মাণে নীতিমালা ভঙ্গ করার অভিযোগে বাংলাদেশের সেন্সর বোর্ডে আটকে ছিল ছবিটি। তথ্য মন্ত্রণালয় গতকাল বৃহস্পতিবার (২৬ নভেম্বর) সন্ধ্যায় ছবিটির ছাড়পত্র দেয়। তাই আগামী শুক্রবার (৪ ডিসেম্বর) ছবিটি বাংলাদেশে মুক্তি পাচ্ছে বলে জানা গেছে। ভারতের দাগ ক্রিয়েটিভ মিডিয়া ও বাংলাদেশের কিবরিয়া ফিল্মসের যৌথ প্রযোজনায় নির্মিত হয় ‘ব্ল্যাক’। এটি পরিচালনা করেছেন রাজা চন্দ। ছবিটি নিয়ে বেশ উচ্ছ্বসিত মিম। তিনি বলেন, ‘একসঙ্গে দুটি সুখবর পেলাম। প্রথমটি অনেক অনিশ্চয়তা শেষে ছাড়পত্রের আর পরেরটি ভারতে আমার অভিষেক হলো। প্রায় একসঙ্গে দুটি সুখবর।’ তবে দুই বাংলায় ছবিটি একসঙ্গে মুক্তি পেলে আরও খুশি হতেন মিম। বললেন, ‘তেমনটা হলে আমি ও সোহম মিলে দুই বাংলার প্রেক্ষাগৃহে ছবিটির প্রচারণায় অংশ নিতে পারতাম। আমাদের তেমন পরিকল্পনাই ছিল। অথচ এখন সোহম ওখানে আর আমি এখানে। সব পরিকল্পনা ভেস্তে গেল।’ সোহম-মিম ছাড়াও এ ছবিতে অভিনয় করেছেন ভারতের দুই শক্তিমান খলনায়ক আশীষ বিদ্যার্থী ও রজতাভ দত্ত। ছবিটির ট্রেলার গানের ভিডিও দেখে অনেকেই আগাম বলছেন, দুই বাংলাতেই মিম-সোহম জুটির রসায়ন ভালোই আওয়াজ তুলবে। ‘ব্ল্যাক’ ছবিতে মিম-সোহমের গান:", "url": "https://www.banglatribune.com/entertainment/59252/%E0%A6%AE%E0%A6%BF%E0%A6%AE%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%B7%E0%A7%87%E0%A6%95-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A7%A7%E0%A7%A7%E0%A7%AE-%E0%A6%AA%E0%A7%8D%E0%A6%B0%E0%A7%87%E0%A6%95%E0%A7%8D%E0%A6%B7%E0%A6%BE%E0%A6%97%E0%A7%83%E0%A6%B9%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 181, "scraped_at": "2026-02-05T12:38:05.229036"}
{"title": "বাংলাদেশকে অত্যাধুনিক দুটি যুদ্ধজাহাজ হস্তান্তর করল চীন", "body": "বাংলাদেশ নৌবাহিনীর কাছে অত্যাধুনিক দুটি যুদ্ধ জাহাজ হস্তান্তর করেছে চীন। শনিবার চীনের জিয়াংশু প্রদেশের কিডং শহরে বাংলাদেশ নেভির কাছে জাহাজ দুটি হস্তান্তর করা হয় বলে জানিয়েছে দেশটির রাষ্ট্রীয় পত্রিকার পিপলস’স ডেইলি। খবরে বলা হয়েছে, অত্যাধুনিক এ দুটি যুদ্ধজাহাজ বিশেষ ধরনের রণতরি। সাধারণ টহল জাহাজের তুলনার এগুলোর আকার বড় তবে একটি ফ্রিগেটের চাইতে ছোট। এ জাহাজগুলো সর্বোচ্চ ২৫.৫ নট গতিতে ছুটতে পারবে। জাহাজগুলোর ওজন ১৩০০ টন, ৯০ মিটার লম্বা ও প্রস্থ ১১ মিটার। চীনের নির্মিত রণতরিগুলোর মধ্যে এগুলো সর্বাধুনিক। বাংলাদেশ নৌবাহিনীতে এ দুটি জাহাজ যুক্ত হওয়ায় সাগরে যুদ্ধ ও রণকৌশলের সক্ষমতা বৃদ্ধি করবে। জাহাজ দুটি নির্মাণ করেছে চায়না শিপবিল্ডিং ইন্ডাস্ট্রি করপোরেশন (সিএসআইসি)। প্রতিষ্ঠানটির প্রধান প্রকৌশলী জু শুয়েজুন জানান, এ দুটো বাংলাদেশ নৌবাহিনীর প্রধান যুদ্ধ জাহাজ হবে। তিনি বলেন, ‘যুদ্ধ জাহাজ দুটিতে শক্তিশালী অস্ত্র রাখা যাবে। উত্তাল সাগরে ছুটতে পারবে ২৫.৫ নট গতিতে।", "url": "https://www.banglatribune.com/country/60173/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%95%E0%A7%87-%E0%A6%85%E0%A6%A4%E0%A7%8D%E0%A6%AF%E0%A6%BE%E0%A6%A7%E0%A7%81%E0%A6%A8%E0%A6%BF%E0%A6%95-%E0%A6%A6%E0%A7%81%E0%A6%9F%E0%A6%BF-%E0%A6%AF%E0%A7%81%E0%A6%A6%E0%A7%8D%E0%A6%A7%E0%A6%9C%E0%A6%BE%E0%A6%B9%E0%A6%BE%E0%A6%9C-%E0%A6%B9%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%8D%E0%A6%A4%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন ডেস্ক", "category": "country", "language": "bn", "token_count": 131, "scraped_at": "2026-02-05T12:38:07.197484"}
{"title": "‘কাবালি’ নিয়ে রাধিকার উচ্ছ্বাস", "body": "‘কাবালি’ ছবিতে অভিনয় শুরু করলেন স্বল্পদৈর্ঘ্য ‘অহল্লা’খ্যাত রাধিকা আপতে। গোয়ায় শ্যুটিং শুরু হওয়ার পর কাজ নিয়ে দারুণ উচ্ছ্বসিত এই অভিনেত্রী। তামিল ছবি কাবালি’র মূল গল্প চেন্নাইয়ের এক মাফিয়া ডনের জীবন থেকে নেওয়া। পিএ রণজিৎ পরিচালিত ছবিটিতে তামিল সুপারস্টার রজনীকান্তের সঙ্গে জুটি বাঁধলেন রাধিকা।রাধিকার ভাষায়, ‘অনেক দিন থেকেই শ্যুটিংয়ের জন্য অপেক্ষা করছিলাম। অবশেষে গোয়ায় এসে পৌঁছেছি। শুক্রবার থেকে শুটিং শুরু করেছি। ছবিটার ব্যাপারে আমি খুবই উচ্ছ্বসিত।’ৎশ্যুটিংয়ের জন্য বৃহস্পতিবার গোয়ায় পৌঁছান রাধিকা। সেখানে তাকে ১৫ দিন থাকতে হবে। আগামী বছর (২০১৬) ছবিটি মুক্তি পাওয়ার কথা রয়েছে। সূত্র: এনডিটিভি।", "url": "https://www.banglatribune.com/entertainment/61759/%E2%80%98%E0%A6%95%E0%A6%BE%E0%A6%AC%E0%A6%BE%E0%A6%B2%E0%A6%BF%E2%80%99-%E0%A6%A8%E0%A6%BF%E0%A7%9F%E0%A7%87-%E0%A6%B0%E0%A6%BE%E0%A6%A7%E0%A6%BF%E0%A6%95%E0%A6%BE%E0%A6%B0-%E0%A6%89%E0%A6%9A%E0%A7%8D%E0%A6%9B%E0%A7%8D%E0%A6%AC%E0%A6%BE%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 86, "scraped_at": "2026-02-05T12:38:09.251128"}
{"title": "মাহির ঘরে ফেরা অনিশ্চিত", "body": "এর আগে নানা অভিযোগসহ মাহির জন্ম-ঘর জাজ মাল্টিমিডিয়া ঘোষণা দিয়ে বিদায় করলেন তাকে। তবে গেল রোজার ঈদে জাজ-মাহির শেষ ছবি ‘অগ্নি-টু’ দিয়ে খানিক কাছাকাছি আসে দুপক্ষই। যদিও ছবিটি মুক্তির ডামাডোল শেষে আবার ফিকে হয় সবকিছু। জাজের প্রযোজক আবদুল আজিজ মনোযোগ দেন নতুন নায়িকা নুসরাত ফারিয়ার প্রতি। আর হুট করে ঘরহারা মাহি বিচ্ছিন্নভাবে নতুন ছবির স্বাক্ষর অভিযান চালান বিভিন্ন প্রযোজনা প্রতিষ্ঠানে। গড়ে তোলেন গৃহসজ্জার দোকান ‘স্করপিয়ন হাট’। শুরু করেন মেহের আফরোজ শাওনের ছবি ‘কৃষ্ণপক্ষ’র শ্যুটিং। জোর গুঞ্জন এবং প্রমাণ মেলে বিয়েরও।সবমিলিয়ে মাহি জাজের ছাতা থেকে বেরিয়ে ভালোই রৌদ্রস্নান করছিলেন গেল ছ’মাস। তবে খুব সম্প্রতি জাজে ফেরার খবরে ফের সরগরম হয়ে ওঠে মিডিয়া। পাশাপাশি কলকাতার একটি প্রভাবশালী পত্রিকাতেও খবরটি প্রকাশ করায়- বিষয়টি জোরালো হয় চারদিকে। তাছাড়া এ বিষয়ে জাজ মাল্টিমিডিয়ার কর্ণধার আবদুল আজিজ বরাবরই ‘সম্ভাবনা’র কথা বলে এসেছেন গণমাধ্যমে। তবে বাংলা ট্রিবিউনের সঙ্গে সাম্প্রতিক আলাপে ভালোই ‘ইউটার্ন’ নিলেন এ প্রযোজক।স্পষ্ট করে বললেন, ‘মাহির ফেরার বিষয়ে কিছুদিন আগে কয়েকটি সংবাদ প্রকাশিত হয়, যা মোটেই সত্য না। তার সঙ্গে আপাতত আমাদের কোনও প্রজেক্ট হচ্ছে না। প্রজেক্ট না হলে ফেরারও প্রশ্ন আসে না।’এমন জবাবের বিপরীতে পাল্টা জিজ্ঞাসাও ছিল। কলকাতার জিতের সঙ্গে ‘ওয়ারিশ'-এর নায়িকা হিসেবে কিংবা মাহির ‘মায়ার বাঁধন’ছবিটি আপনারা প্রযোজনা করছেন- এটাও তো শোনা যাচ্ছে। এ বিষয়ে আজিজ বলেন, “জিতের সঙ্গে চুক্তি হলে তখন ওই প্রজেক্ট হবে। চুক্তি না করে আগাম বলা ঠিক নয়। অন্যদিকে মাহির উদ্যোগে ‘মায়ার বাঁধন’ ছবিটি নিয়ে এখনও আমরা কিছু ভাবিনি।”জাজে ফেরা নিয়ে মিডিয়ায় এখন যতই জোর গুঞ্জন থাকুক, আবদুল আজিজের এমন স্পষ্ট বক্তব্যের পর ‘নিজ ঘরে মাহির ফেরা’ নিয়ে বেশ অনিশ্চিয়তা তৈরি হয়েছে নতুন করে- এমনটা নিশ্চিত করেই বলা যায়।তবে এ বিষয়ে মাহির কোনও বক্তব্য পাওয়া যায়নি।প্রসঙ্গত, জাজ মাল্টিমিডিয়ার ব্যানারে মাহিয়া মাহি এ পর্যন্ত এক ডজন ছবিতে অভিনয় করেছেন।/জেডএ/এমএম/", "url": "https://www.banglatribune.com/entertainment/dhallywood/65299/%E0%A6%AE%E0%A6%BE%E0%A6%B9%E0%A6%BF%E0%A6%B0-%E0%A6%98%E0%A6%B0%E0%A7%87-%E0%A6%AB%E0%A7%87%E0%A6%B0%E0%A6%BE-%E0%A6%85%E0%A6%A8%E0%A6%BF%E0%A6%B6%E0%A7%8D%E0%A6%9A%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 269, "scraped_at": "2026-02-05T12:38:11.084668"}
{"title": "যশোরে বাস দুর্ঘটনায় নিহত ২", "body": "যশোরে একটি যাত্রীবাহী বাস নিয়ন্ত্রণ হারিয়ে খাদে পড়ে ২ জন নিহত হয়েছে। নিহতরা হলেন ওয়াহেদ আলী (৪৫) ও আইয়ুব আলী (৪৫)। সোমবার সকাল ১০টার দিকে যশোর-বেনাপোল সড়কের মালঞ্চিতে এই দুর্ঘটনাটি ঘটে। এসময় ঘটনাস্থলেই একজন মারা যায়। খবর পেয়ে দমকল বাহিনীর বাহিনীর সদস্যরা ঘটনাস্থলে পৌঁছে গুরুতর আহত ৫ জনকে যশোর জেনারেল হাসপাতালে ভর্তি করে। পরে হাসপাতালে চিকিৎসাধীন অবস্থায় আইয়ুব আলী নামে আরো এক ব্যক্তি মারা যান। নিহত ওয়াহেদ আলীর বাড়ি যশোর সদর উপজেলার মালঞ্চি এবং আইয়ুব আলীর বাড়ি তেঘরিয়া নতুন হাট এলাকায়। কোতয়ালী থানার ওসি শিকদার আককাছ আলী দুর্ঘটনায় দুজনের মৃত্যুর কথা স্বীকার করেছেন।", "url": "https://www.banglatribune.com/country/61833/%E0%A6%AF%E0%A6%B6%E0%A7%8B%E0%A6%B0%E0%A7%87-%E0%A6%AC%E0%A6%BE%E0%A6%B8-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "যশোর প্রতিনিধি", "category": "country", "language": "bn", "token_count": 93, "scraped_at": "2026-02-05T12:38:13.129755"}
{"title": "লাখো মানুষের দুর্ভোগের নাম মহেশখালী জেটি", "body": "কক্সবাজারের দ্বীপ উপজেলা মহেশখালীর প্রায় চার লাখ মানুষের দুর্ভোগের নাম এখন মহেশখালী জেটি ঘাট। নদী ভরাট হয়ে যাওয়ায় নৌ যোগাযোগে প্রতিবন্ধকতা সৃষ্টি হয়েছে। পাঁচ বছর ধরে কক্সবাজার সদরের সঙ্গে যোগাযোগ করতে গিয়ে সীমাহীন দুর্ভোগ পোহাচ্ছেন এলাকার বাসিন্দারা। দীর্ঘ সময় ধরে অসংখ্য দুর্ঘটনা ও যাত্রীদের নানা অভিযোগের পরও কোনও ব্যবস্থা নিচ্ছে না কর্তৃপক্ষ। প্রতি বছর এ জেটি থেকে ৩০/৪০ লাখ টাকা রাজস্ব আদায় হলেও জেটি সম্প্রসারণে কর্তৃপক্ষের মাথাব্যাথা নেই বলে অভিযোগ করেন ব্যবহারকারীরা। মহেশখালী জেটি ঘাটে নৌযান নিয়ন্ত্রণের দায়িত্বে নিয়োজিত আবুল কালাম জানান, ভাটা শুরু হলেই নেমে আসে দুর্ভোগ। ভাটা শুরুর পর অল্প সময়ের জন্য ডিঙি নৌকা দিয়ে জেটিতে যাত্রী পারাপার করা যায়। ভাটা পূর্ণ জেটি থেকে অন্তত ২০০ গজ দূরে আটকে পড়ে সব ধরনের নৌযান। এসময় কোনও নৌযানই ঘাটে ভিড়তে পারে না। এমনকি বিকল্প বাহন ডিঙি নৌকাও চলাচল করতে পারছে না। প্রতিদিন প্রায় ৫ ঘণ্টা এই দুর্ভোগ পোহাতে হয়। কক্সবাজার জেলা প্রশাসন সূত্রে জানা গেছে, ১৯৮৮ সালে প্রায় এক কোটি ২০ লাখ টাকা ব্যয়ে কক্সবাজার-মহেশখালী নৌপথে ৫০০ মিটার দৈর্ঘ্যের মহেশখালী জেটি নির্মাণ করা হয়। একই সঙ্গে জেটির পাশে আধা কিলোমিটার সড়ক নির্মাণ করা হয়। কিন্তু পলি জমে নদীর নাব্যতা হ্রাস পাওয়ায় সংকুচিত হয়ে যায় ঘাট সংলগ্ন নৌপথ। চলাচলে সৃষ্টি হয় প্রতিবন্ধকতা। ঝুঁকিপূর্ণ হয়ে পড়ায় ২০০০ সালে প্রায় এক কোটি টাকা ব্যয়ে জেটিঘাটের ব্রিজটি ১০০ মিটার সম্প্রসারণ করা হয়।কিন্তু অব্যাহতভাবে নদী ভরাট হতে থাকায় কয়েক বছরের মধ্যে বর্ধিত জেটিও সংকুচিত হয়ে যায়। এর ফলে ভাটার সময় কোনও নৌযান জেটিতে ভিড়তে পারছে না। যাত্রীরা জানান, ভাটার সময় নিরুপায় হয়ে কোমর সমান কাদা আর হাঁটু সমান পানি ভেঙে চলাচল করতে হচ্ছে। এতে পুরুষ যাত্রীরা কোনওভাবে চলাচল করতে পারলেও নারী, শিশু ও বৃদ্ধ যাত্রীদের চরম কষ্ট হচ্ছে। রোগীদের কষ্ট আরও বেশি। কক্সবাজারের বিশিষ্ট ব্যবসায়ী ও মহেশখালী উপজেলার বাসিন্দা মোহিবুল্লাহ জানান, ‘ঘাটের কারণে এখন সময় মেপে চলাচল করতে হচ্ছে। ভাটা হলেই আর রক্ষা নেই। গত পাঁচ বছর ধরে এই দুরাবস্থা চলে আসছে। এতে স্থানীয়দের পাশপাশি পর্যটকরাও ভোগান্তির শিকার হচ্ছেন। জেটি ঘাটের সম্প্রসারণ করা জরুরি হয়ে পড়েছে।’ মহেশখালী-কক্সবাজার নৌ-রুটের নিয়মিত যাত্রী কলেজ প্রভাষক মাহবুবুর রহমান বলেন, ‘মাতারবাড়ি কয়লা বিদ্যুৎ কেন্দ্রকে ঘিরে মহেশখালী এখন গুরুত্বপূর্ণ এলাকা। প্রায় সময় বিভিন্ন ভিআইপি মহেশখালীতে আসছেন। এতে প্রতিবন্ধকতা সৃষ্টি করছে জেটি ঘাট। তাই মহেশখালী জেটির সম্প্রসারণ করা এখন সময়ের দাবি।’ এ ব্যাপারে জানতে চাইলে মহেশখালী উপজেলা নির্বাহী কর্মকর্তা মো. আবুল কামাল বলেন,‘জেটি সম্প্রাসরণ করার কোনও প্রকল্প আপাতত হাতে নেই। তবে আমরা চেষ্টা করছি।’ কক্সবাজার জেলা প্রশাসক মো. আলী হোসেন বলেন,‘মহেশখালী জেটি ঘাটের ভোগান্তি আমার জানা আছে। জেটিঘাট সম্প্রসারণ করে মহেশখালী-কক্সবাজার নৌপথ নির্বিঘ্ন করার চেষ্টা করব।’ /জেবি/এফএস/ এসএস/", "url": "https://www.banglatribune.com/country/58979/%E0%A6%B2%E0%A6%BE%E0%A6%96%E0%A7%8B-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A7%87%E0%A6%B0-%E0%A6%A6%E0%A7%81%E0%A6%B0%E0%A7%8D%E0%A6%AD%E0%A7%8B%E0%A6%97%E0%A7%87%E0%A6%B0-%E0%A6%A8%E0%A6%BE%E0%A6%AE-%E0%A6%AE%E0%A6%B9%E0%A7%87%E0%A6%B6%E0%A6%96%E0%A6%BE%E0%A6%B2%E0%A7%80-%E0%A6%9C%E0%A7%87%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কক্সবাজার প্রতিনিধি॥", "category": "country", "language": "bn", "token_count": 396, "scraped_at": "2026-02-05T12:38:15.151220"}
{"title": "সালমানের ফোনের অপেক্ষায় রণবীর সিং!", "body": "‘বাজিরাও মাস্তানি’ নিশ্চিতভাবেই রণবীর সিংয়ের অভিনয় জীবনের সবচেয়ে বড় সিনেমা। শ্যুটিং শুরু হওয়ার পর থেকেই সিনেমাটি বারংবার পত্রিকার শিরোনাম হয়েছে। আর নিজের জীবনের সবচেয়ে বড় সিনেমাটির প্রচারে সফল করতে কোনও কিছুই বাদ রাখতে চান না রণবীর।বাজিরাও মাস্তানির শ্যুটিং শুরু হওয়ার পর থেকেই শোনা যাচ্ছিল সঞ্জয়লীলা বানসালির প্রথম পছন্দ সালমান খান ছিলেন বলে জানা গিয়েছিল। সালমানকে না পেয়ে বানসালি রণবীরকে নেন সিনেমায়। সিনেমাটির মুক্তির আগে তাই রণবীর চাইছেন তার কাজ সম্পর্কে সালমানের মূল্যায়ন। সম্প্রতি এক সাক্ষাৎকারে রণবীর বলেছেন, তিনি আশা করছেন, সিনেমাটি দেখার পর সালমান তাকে ফোন করবেন, বলবেন এতে আমি কেমন অভিনয় করেছি।সঞ্জয়লীলা বানসালির সিনেমা মানেই বিরাট কিছু। বিশাল বিশাল সেট, ক্ষুদ্রাতিক্ষুদ্র বিষয়ের চমৎকার উপস্থাপন, গান, গেটআপ সব কিছুতেই থাকে বিশালতা। বাজিরাও মাস্তানিতেও এসব কিছু রয়েছে। সঙ্গে আছে দিপীকা পাডুকন ও প্রিয়াঙ্কা চোপড়া। বানসালির আগের সিনেমা ‘গালিও কি রাসলীলা রামলীলা’তে রণবীর ও দীপিকা ছিলেন। এবার তাদের সঙ্গে যুক্ত হয়েছেন প্রিয়াঙ্কা। ছবিটির গান ও ট্রেইলার মুক্তির পর থেকেই সব মহলেই পেয়েছে প্রশংসা। এত কিছুর পরও সিনেমাটির বাণিজ্যিক সফলতা নিয়ে নিশ্চিত করে কেউ কিছু বলতে পারছেন না। কারণ ১৮ ডিসেম্বর একই সঙ্গে মুক্তি পাচ্ছে শাহরুখ-কাজলের ‘দিলওয়ালে’। ফলে বক্সঅফিসে এই দুটি সিনেমার তুমুল প্রতিদ্বন্দ্বিতা হবে বলে মনে করা হচ্ছে। শাহরুখের সিনেমার সঙ্গে প্রতিদ্বন্দ্বিতার বিষয়ে রণবীর জানান, এটা তার কাম্য ছিল না। কিন্তু এতে তার কোনও হাত নেই। তার আশা, দুটি সিনেমাই সফল হবে। কে জানে হয়তো কিং খানের সঙ্গে বক্স অফিসে যুদ্ধে নামার আগে রণবীর হয়ত আরেক খানকে নিজের পাশে চাইছেন। যাতে করে তার পাল্লা ভারি হয়। সূত্র: টাইমস অব ইন্ডিয়া", "url": "https://www.banglatribune.com/entertainment/61797/%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AB%E0%A7%8B%E0%A6%A8%E0%A7%87%E0%A6%B0-%E0%A6%85%E0%A6%AA%E0%A7%87%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%B0%E0%A6%A3%E0%A6%AC%E0%A7%80%E0%A6%B0-%E0%A6%B8%E0%A6%BF%E0%A6%82", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 238, "scraped_at": "2026-02-05T12:38:17.039369"}
{"title": "ফরিদপুর-১ আসনে স্বতন্ত্র প্রার্থী দোলনকে সরাতে ষড়যন্ত্রের অভিযোগ", "body": "ফরিদপুর-১ (বোয়ালমারী, আলফাডাঙ্গা ও মধুখালী) আসনে স্বতন্ত্র প্রার্থী আরিফুর রহমান দোলনকে সরিয়ে দিতে ষড়যন্ত্র করা হয়েছে বলে অভিযোগ পাওয়া গেছে। তার প্রার্থিতা স্থগিতের ঘটনায় নির্বাচনি প্রক্রিয়া প্রশ্নবিদ্ধ হওয়ার আশঙ্কা প্রকাশ করেছেন অনেকে। আরিফুর রহমানের আইনজীবীদের ভাষ্যমতে, বৈধ প্রার্থী হিসেবে নির্বাচনি প্রচারে থাকার সময় এ ধরনের সিদ্ধান্ত সংবিধান ও প্রচলিত আইন অনুযায়ী ব্যাখ্যাতীত। গত রবিবার (১ ফেব্রুয়ারি) প্রধান বিচারপতি জুবায়ের রহমান চৌধুরীর নেতৃত্বাধীন আপিল বিভাগ ফরিদপুর-১ আসনে আরিফুর রহমান দোলনের প্রার্থিতা স্থগিত ঘোষণা করেন। জোনায়েদ হোসেন নামে ওই আসনের এক ভোটারের করা লিভ টু আপিলের আবেদনের পরিপ্রেক্ষিতে এ আদেশ দেওয়া হয়। আদালতে দাখিল করা আবেদনে জোনায়েদ হোসেন দাবি করেন, আরিফুর রহমান দোলন কৃষক লীগের সহসভাপতি এবং একটি নিষিদ্ধ সংগঠনের সঙ্গে সম্পৃক্ত থাকার কারণে তার নির্বাচনে অংশ নেওয়ার যোগ্যতা নেই। তবে খোঁজ নিয়ে দেখা গেছে, কৃষক লীগের সর্বশেষ ঘোষিত কোনও কেন্দ্রীয় বা স্থানীয় কমিটিতে আরিফুর রহমান দোলনের নাম নেই। আইনজীবীরা বলছেন, যে গেজেটের দোহাই দিয়ে আরিফুর রহমান দোলনের প্রার্থিতার বিরুদ্ধে আবেদন করা হয়েছে, সেখানে একটি সংগঠনের কার্যক্রম নিষিদ্ধ করা হয়েছে, কোনও ব্যক্তিকে নয়। ফলে সংশ্লিষ্ট ব্যক্তি নিষিদ্ধ না হলে তার প্রার্থী হওয়ার অধিকার খর্ব করার সুযোগ নেই। এ বিষয়ে সুপ্রিম কোর্টের আইনজীবী রুহুল কুদ্দুস কাজল বলেন, ‘ঋণখেলাপি বা দ্বৈত নাগরিক না হলে এবং নির্বাচনি আচরণবিধি লঙ্ঘন না করলে কোনও প্রার্থীর প্রার্থিতা স্থগিত করার আইনগত ভিত্তি নেই। ব্যক্তি নিষিদ্ধ না হলে তিনি শতভাগ বৈধ প্রার্থী।’ আরেক আইনজীবী ব্যারিস্টার নাসিরউদ্দীন অসীম বলেন, ‘আরিফুর রহমান দোলন গণপ্রতিনিধিত্ব আদেশ (আরপিও) অনুযায়ী বৈধ স্বতন্ত্র প্রার্থী। তিনি কোনও নিষিদ্ধ দলের প্রতীকে নির্বাচন করছেন না। তার প্রার্থিতা স্থগিত পুরো নির্বাচনকেই প্রশ্নের মুখে ফেলবে।’ আইনজীবীদের মতে, গণপ্রতিনিধিত্ব আদেশে (আরপিও) কোথাও বলা নেই যে, আওয়ামী লীগ বা এর অঙ্গ ও সহযোগী সংগঠনের কোনও নেতা বা কর্মী স্বতন্ত্রভাবে নির্বাচনে অংশ নিতে পারবেন না। আরপিওতে প্রার্থিতার অযোগ্যতার কারণ হিসেবে মূলত ঋণখেলাপি হওয়া, দ্বৈত নাগরিকত্ব, আদালতে দণ্ডিত হওয়া কিংবা নির্দিষ্ট অপরাধে দোষী সাব্যস্ত হওয়ার বিষয়গুলো উল্লেখ আছে। আরিফুর রহমান দোলনের অনুসারীদের অভিযোগ, দেশের বিভিন্ন আসনে আওয়ামী লীগের রাজনীতির সঙ্গে যুক্ত এমন আরও কেউ কেউ স্বতন্ত্র প্রার্থী থাকলেও তাদের প্রার্থিতা নিয়ে কোনও আপত্তি তোলা হয়নি। ফরিদপুর-১ আসনে আরিফুর রহমান দোলনের জনপ্রিয়তা বেশি হওয়ায় তাকে নির্বাচন থেকে সরিয়ে দেওয়ার নানা ষড়যন্ত্র করা হচ্ছে। আরিফুর রহমান দোলন এই সিদ্ধান্তকে পরিকল্পিত বলে মন্তব্য করেছেন। তিনি বলেন, ‘এই আদেশের বিরুদ্ধে রিভিউ আবেদন করতে লিখিত কপি প্রয়োজন। কিন্তু সেটিও এখন আমাকে দেওয়া হচ্ছে না। আমাকে নির্বাচন থেকে দূরে রাখার জন্য পুরো ছকটি সাজিয়ে রাখা হয়েছে।’", "url": "https://www.banglatribune.com/country/dhaka/932473/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0-%E0%A7%A7-%E0%A6%86%E0%A6%B8%E0%A6%A8%E0%A7%87-%E0%A6%B8%E0%A7%8D%E0%A6%AC%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%A6%E0%A7%8B%E0%A6%B2%E0%A6%A8%E0%A6%95%E0%A7%87-%E0%A6%B8%E0%A6%B0%E0%A6%BE%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফরিদপুর প্রতিনিধি", "category": "country", "language": "bn", "token_count": 375, "scraped_at": "2026-02-05T12:38:18.992357"}
{"title": "যে তিন অভিযোগ থেকে খালাস নিজামী", "body": "মানবতাবিরোধী অপরাধের দায়ে ফাঁসির দণ্ড বহাল থাকলেও তিনটি অভিযোগ থেকে খালাস পেয়েছেন মতিউর রহমান নিজামী। বুধবার সকাল ৯টার দিকে প্রধান বিচারপতি এস কে সিনহার নেতৃত্বাধীন চার বিচারপতির আপিল বেঞ্চ রায় ঘোষণাকালে তিনটিতে খালাস এবং ৫টিতে ট্রাইব্যুনালের রায় বহাল রাখেন। বেঞ্চের অন্য তিন বিচারপতি হলেন, বিচারপতি নাজমুন আরা সুলতানা, বিচারপতি সৈয়দ মাহমুদ হোসেন ও বিচারপতি হাসান ফয়েজ সিদ্দিকী। ট্রাইব্যুনালের রায়ে ২, ৪, ৬ ও ১৬ নম্বর অভিযোগের প্রতিটিতে আলাদাভাবে তার ফাঁসির রায় হয়েছিল দিয়েছিলেন। আর ১, ৩, ৭ ও ৮ নম্বর অভিযোগে যাবজ্জীবন কারাদণ্ড দিয়েছিলেন ট্রাইব্যুনাল। আর ৫ নম্বর অভিযোগে সাক্ষ্যপ্রমাণ হাজির করেননি প্রসিকিউশন। ৯ থেকে ১৫ নম্বর অভিযোগ প্রমাণিত ছিল না। আজ আপিল বিভাগের রায়ে ১, ৩ ও ৪ নম্বর অভিযোগে তাকে খালাস দেওয়া হয়। ১ নম্বর অভিযোগ অনুযায়ী, পাবনা জিলা স্কুলের প্রধান শিক্ষক মাওলানা কছিমুদ্দিন বাংলাদেশের স্বাধীনতার পক্ষে প্রচার চালাতেন। একাত্তরের ৪ জুন পাকিস্তানি সেনারা তাকে অপহরণ করে নূরপুর পাওয়ার হাউসের ক্যাম্পে নিয়ে যায়। সেখানে নিজামীর উপস্থিতিতে তার ওপর নির্যাতন চালানো হয়। ১০ জুন তাকে ইছামতী নদীর পাড়ে অন্যান্য ব্যক্তির সঙ্গে হত্যা করা হয়। খালাস পাওয়া ৩ নম্বর অভিযোগ হলো, একাত্তরের মে মাসের শুরু থেকে ১৬ ডিসেম্বর পর্যন্ত মোহাম্মদপুরের ফিজিক্যাল ট্রেনিং ইনস্টিটিউটে পাকিস্তানি সেনাদের ক্যাম্প ছিল। রাজাকার ও আলবদর বাহিনীও সেখানে ক্যাম্প স্থাপন করে বিভিন্ন অপরাধমূলক কর্মকাণ্ড চালাতে থাকে। নিজামী ওই ক্যাম্পে নিয়মিত যাতায়াত ও মানবতাবিরোধী অপরাধের ষড়যন্ত্র করতেন। চতুর্থ অভিযোগ অনুযায়ী, পাবনার করমজা গ্রামে নিজামীর নির্দেশনা ও পরিকল্পনায় হাবিবুর রহমান নামে একজনকে হত্যা করা হয়। ৮ মে নিজামীর রাজাকার ও আলবদর বাহিনী করমজা গ্রাম ঘিরে ফেলে ৯ জনকে হত্যা করে। রাজাকার বাহিনী একজনকে ধর্ষণসহ বাড়িঘর লুটপাট ও অগ্নিসংযোগ করে। ট্রাইব্যুনাল-১ নিজামীর বিরুদ্ধে আনা ১৬টি অভিযোগের ৮টি প্রমাণিত হয়েছিল। এর মধ্যে চারটিতে ফাঁসির দণ্ড দেওয়া হয়েছিল। আর আপিল বিভাগ প্রমাণিত আট অভিযোগের ৫টিতে আগের দণ্ড বহাল রেখেছেন। এরমধ্যে তিনটি অভিযোগে ট্রাইব্যুনালের দেওয়া ফাঁসির রায় বহাল রেখেছেন আপিল বিভাগ।", "url": "https://www.banglatribune.com/country/67511/%E0%A6%AF%E0%A7%87-%E0%A6%A4%E0%A6%BF%E0%A6%A8-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%96%E0%A6%BE%E0%A6%B2%E0%A6%BE%E0%A6%B8-%E0%A6%A8%E0%A6%BF%E0%A6%9C%E0%A6%BE%E0%A6%AE%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 289, "scraped_at": "2026-02-05T12:38:20.790224"}
{"title": "শহীদ বুদ্ধিজীবীদের শ্রদ্ধা জানালেন রাষ্ট্রপতি ও প্রধানমন্ত্রী", "body": "মিরপুরে শহীদ বুদ্ধিজীবী স্মৃতিসৌধে শহীদদের প্রতি শ্রদ্ধা জানিয়েছেন রাষ্ট্রপতি আবদুল হামিদ ও প্রধানমন্ত্রী শেখ হাসিনা। সোমবার সকালে বধ্যভূমি স্মৃতিসৌধের শহীদ বেদীতে ফুল দিয়েই জাতির শ্রেষ্ঠ সন্তানদের শ্রদ্ধা জানান তারা। প্রথমে রাষ্ট্রপতি এবং পরে প্রধানমন্ত্রী শ্রদ্ধা জানান। তবে রবিবার ভোররাত থেকেই বুদ্ধিজীবী স্মৃতিসৌধে নামে লাখো মানুষের ঢল। বুদ্ধিজীবী দিবস উপলক্ষে এক বাণীতে রাষ্ট্রপতি বলেছেন, জাতিকে মেধাহীন করার হীন উদ্দেশ্য নিয়েই স্বাধীনতাবিরোধী চক্র ওই বর্বরোচিত হত্যাকাণ্ড চালায়। যার ফলে জাতি হারায় তার শ্রেষ্ঠ সন্তানদের। তিনি বলেন, ‘আমাদের বর্তমান ও ভবিষ্যৎ প্রজন্ম শহীদ বুদ্ধিজীবীদের রেখে যাওয়া আদর্শ এবং পথ অনুসরণ করে অসাম্প্রদায়িক ও মুক্তিযুদ্ধের চেতনাভিত্তিক সমাজ গড়তে পারলেই তাদের স্বপ্ন বাস্তবায়িত হবে। শহীদ বুদ্ধিজীবীদের আদর্শ হোক আমাদের ভবিষ্যৎ চলার পাথেয়।’ প্রধানমন্ত্রী শেখ হাসিনা এক বাণীতে বলেছেন, জামায়াত ও ধর্মান্ধ রাজনৈতিক দলগুলো একাত্তরে বঙ্গবন্ধু শেখ মুজিবুর রহমানের নির্দেশে পরিচালিত মুক্তিযুদ্ধের বিরুদ্ধে অবস্থান নিয়েছিল। বুদ্ধিজীবী হত্যাযজ্ঞ ছিল স্বাধীনতাবিরোধীদের ‘পরাজয়ের প্রতিশোধ’। যুদ্ধাপরাধের সব রায় কার্যকর করার প্রত্যয় জানিয়ে প্রধানমন্ত্রী বলেন, ‘কোনও ষড়যন্ত্রই জাতিকে এ পথ থেকে বিচ্যুত করতে পারবে না। মানবতাবিরোধীদের যারা রক্ষার অপচেষ্টা করছে, তাদেরও একদিন বিচারের আওতায় আনা হবে। এসব রায় বাস্তবায়ন করার মাধ্যমে দেশ কলঙ্কমুক্ত হবে।’ বুদ্ধিজীবী দিবস উপলক্ষে এক বিবৃতিতে বিএনপি চেয়ারপারসন খালেদা জিয়া বলেছেন, ১৪ ডিসেম্বর একটি বেদনাময় দিন। বাংলাদেশকে মেধা-মননে পঙ্গু করার হীন উদ্দেশ্যে চূড়ান্ত বিজয়ের ঊষালগ্নে হানাদার বাহিনীর দোসররা দেশের প্রথিতযশা শিক্ষক, সাংবাদিক, চিকিৎসক, বিজ্ঞানীসহ বিশিষ্ট বুদ্ধিজীবীদের নৃশংসভাবে হত্যা করোছিল। তারা মনে করেছিল, জাতির শ্রেষ্ঠ সন্তানদের পৃথিবী থেকে সরিয়ে দিতে পারলেই সদ্য স্বাধীন দেশ হিসেবে বাংলাদেশ মেধার উৎকর্ষহীনতায় নেতৃত্বহীন হয়ে মুখ থুবড়ে পড়বে। কিন্তু তাদের সে লক্ষ্য ব্যর্থ হয়েছে। প্রতিবারের মতো এবারও নানা কর্মসূচিতে বুদ্ধিজীবী দিবস পালনের প্রস্তুতি নিয়েছে বিভিন্ন সামাজিক ও সাংস্কৃতিক সংগঠন।", "url": "https://www.banglatribune.com/country/60979/%E0%A6%B6%E0%A6%B9%E0%A7%80%E0%A6%A6-%E0%A6%AC%E0%A7%81%E0%A6%A6%E0%A7%8D%E0%A6%A7%E0%A6%BF%E0%A6%9C%E0%A7%80%E0%A6%AC%E0%A7%80%E0%A6%A6%E0%A7%87%E0%A6%B0-%E0%A6%B6%E0%A7%8D%E0%A6%B0%E0%A6%A6%E0%A7%8D%E0%A6%A7%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF-%E0%A6%93", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 255, "scraped_at": "2026-02-05T12:38:22.961349"}
{"title": "সাতক্ষীরায় দুই জামায়াত নেতার মনোনয়ন বাতিল", "body": "সাতক্ষীরা পৌরসভা নির্বাচনে মেয়র পদে স্বতন্ত্রপ্রার্থী হিসেবে মনোনয়নপত্র দাখিলকারী জেলা জামায়াতের সেক্রেটারি নুরুল হুদা ও সংরক্ষিত মহিলা কাউন্সিলর পদপ্রার্থী কামরুন্নাহারের মনোনয়নপত্র বাতিল ঘোষণা করা হয়েছে।রবিবার দুপুরে সাতক্ষীরা পৌরসভা নির্বাচনের রিটার্নিং অফিসারে কার্যালয়ে মনোনয়নপত্র যাচাই-বাছাই শেষে রিটার্নিং অফিসার ও অতিরিক্ত জেলা প্রশাসক (সার্বিক) এএফএম এহতেশামুল হক এ তথ্য জানান।তিনি জানান, পৌরসভা নির্বাচনের আইন অনুযায়ী পৌর মেয়র প্রার্থী জামায়াত নেতা নুরুল হুদা তার সমর্থনকারী যে ১০০ জনের তালিকা দিয়েছেন এবং যে পাঁচজন স্বাক্ষর করেছেন তা জাল বলে প্রমাণিত হয়েছে। তাই তার মনোনয়নপত্র বাতিল করা হয়েছে। এছাড়া সংরক্ষিত মহিলা কাউন্সিলর পদপ্রার্থী কামরুন্নাহারের আয়করের কাগজপত্র নিয়ে গড়মিল দেখা দেওয়ায় তার মনোনয়নপত্র বাতিল করা হয়েছে। এর আগে, একই কারণে গতকাল শনিবার বাতিল করা হয়েছে কলারোয়া পৌরসভা নির্বাচনে মেয়র পদে স্বতন্ত্রপ্রার্থী হিসেবে মনোনয়নপত্র দাখিলকারী উপজেলা জামায়াতের সাবেক আমির ইমান আলীর মনোনয়নপত্র।", "url": "https://www.banglatribune.com/country/60339/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%A6%E0%A7%81%E0%A6%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%AE%E0%A6%A8%E0%A7%8B%E0%A6%A8%E0%A7%9F%E0%A6%A8-%E0%A6%AC%E0%A6%BE%E0%A6%A4%E0%A6%BF%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাতক্ষীরা প্রতিনিধি।।", "category": "country", "language": "bn", "token_count": 125, "scraped_at": "2026-02-05T12:38:24.800922"}
{"title": "সরিষা ফুলের রাজ্যে", "body": "প্রকৃতিজুড়ে এখম শীতের হাওয়া। হেমন্তের ফসল আমন ধান ঘরে ওঠার সঙ্গে সঙ্গে ক্ষেতে সরিষা বোনা শুরু হয়। সরিষার সবুজ গাছের হলুদ ফুল এখন শীতের সোনাঝরা রোদে ঝিকমিকিয়ে উঠছে। দেশের প্রতিটি কোণেই এমন চোখ জুড়ানো হলুদ এখন। দিগন্ত বিস্তৃত হলুদের মেলা প্রকৃতিকে সাজিয়েছে অপরূপ সাজে। বাংলা ট্রিবিউন পাঠকদের জন্য মহানগর ঢাকার পাশের গ্রাম নন্দনকোন, আবদুল্লাহপুর, মানিকগঞ্জ, বেজেরহাঁটি, নিমতলি, নাগের পাড়া ও বাসাইল ঘুরে সরিষা ফুলের ছবি তুলে এনেছেন আলোকচিত্রী ফারুখ আহমেদ।", "url": "https://www.banglatribune.com/lifestyle/66149/%E0%A6%B8%E0%A6%B0%E0%A6%BF%E0%A6%B7%E0%A6%BE-%E0%A6%AB%E0%A7%81%E0%A6%B2%E0%A7%87%E0%A6%B0-%E0%A6%B0%E0%A6%BE%E0%A6%9C%E0%A7%8D%E0%A6%AF%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 70, "scraped_at": "2026-02-05T12:38:26.950617"}
{"title": "সমুদ্রসম্পদ রক্ষায় মানবসম্পদ উন্নয়ন জরুরি: অর্থমন্ত্রী", "body": "সমুদ্রসম্পদ ব্যবহারে বাংলাদেশ পিছিয়ে রয়েছে বলে মন্তব্য করেছেন অর্থমন্ত্রী আবুল মাল আবদুল মুহিত। তিনি বলেন, উপকূল ও সমুদ্র অঞ্চল সুনির্দিষ্টভাবে নির্ধারিত হয়েছে। এ নিয়ে এখন আর কোনো ঝগড়া-বিবাদ নেই। কিন্তু এই উপকূল ও সমুদ্র সম্পদ আহরণ এবং ব্যবহার করার প্রযুক্তি এখনো আমাদের নেই। প্রয়োজনীয় মানবসম্পদও নেই। এজন্য মানবসম্পদ উন্নয়ন জরুরি। শুক্রবার রাজধানীর খামার বাড়ির কৃষিবিদ ইনস্টিটিউশন বাংলাদেশ মিলনায়তনে দু’দিনব্যাপী ‘বাংলাদেশের উপকূল ও সামুদ্রিক পরিবেশ’ বিষয়ক বিশেষ সম্মেলনে তিনি এসব কথা বলেন।বাংলাদেশ পরিবেশ আন্দোলন’ (বাপা) ও ‘বাংলাদেশ পরিবেশ নেটওয়ার্ক’ (বেন) যৌথভাবে এ সম্মেলনের আয়োজন করে।অর্থমন্ত্রী বলেন, মানবসম্পদের উন্নয়নের মাধ্যমে আমাদের এই যোগ্যতা অর্জন করতে হবে। এ জন্য পরিকল্পিত কর্মসূচি গ্রহণ করা দরকার। এ ব্যাপারে থাইল্যান্ড ও মালদ্বীপের শিক্ষাকে কাজে লাগানোর প্রচেষ্টা চালানো হচ্ছে। পরিবেশ আন্দোলনে তরুণদের এগিয়ে আসার আহ্বান জানিয়ে তিনি বলেন, বাংলাদেশের পরিবেশ আন্দোলনে যারা সম্পৃক্ত, তাদের সবার চুল সাদা হয়ে গেছে। এই আন্দোলনকে এগিয়ে নিতে কালো চুলের মানুষ বাড়াতে হবে। বিশিষ্ট শিক্ষাবিদ অধ্যাপক আবদুল্লাহ আবু সায়ীদ-এর সভাপতিত্বে অনুষ্ঠিত সম্মেলনে অন্যাণ্যের মধ্যে বক্তব্য রাখেন বাংলাদেশ পরিবেশ আন্দোলনের সহ-সভাপতি ড. নজরুল ইসলাম, অধ্যাপক ফিরোজ আহমেদ, বাপার সাধারণ সম্পাদক ডা. মো. আব্দুল মতিন প্রমুখ। সম্মেলনে উপকূল অঞ্চলের ১০০ প্রতিনিধিসহ দেশ বিদেশের বিভিন্ন প্রতিষ্ঠানের প্রতিনিধি ও বিজ্ঞানীরা অংশ নিয়েছেন। এ সম্মেলনে নির্ধারিত বিষয়ে ৮২টি প্রবন্ধ বা পত্র উপস্থাপন ও এর ওপর আলোচনা করা হবে। অধ্যাপক আবদুল্লাহ আবু সায়ীদ বলেন, সুন্দরবনের ঘাড়ের ওপর কয়লাভিত্তিক তাপবিদ্যুৎ কেন্দ্র নির্মাণ গ্রহণযোগ্য হতে পারে না। তিনি বলেন, দেশের এক-চতুর্থাংশ জায়গা জুড়ে আমাদের সমুদ্র উপকূল বিস্তৃত। দেশের এক-পঞ্চমাংশ জনগণ এখানে বসবাস করে। অথচ এ অঞ্চল অবহেলিত। এখানে যথেষ্ট উন্নয়ন দরকার। তবে এই উন্নয়নের নামে প্রকৃতি ও পরিবেশের ছাড় দিয়ে নয়।", "url": "https://www.banglatribune.com/business/68123/%E0%A6%B8%E0%A6%AE%E0%A7%81%E0%A6%A6%E0%A7%8D%E0%A6%B0%E0%A6%B8%E0%A6%AE%E0%A7%8D%E0%A6%AA%E0%A6%A6-%E0%A6%B0%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%AE%E0%A6%BE%E0%A6%A8%E0%A6%AC%E0%A6%B8%E0%A6%AE%E0%A7%8D%E0%A6%AA%E0%A6%A6-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8-%E0%A6%9C%E0%A6%B0%E0%A7%81%E0%A6%B0%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 251, "scraped_at": "2026-02-05T12:38:28.895169"}
{"title": "আমানতের সুদহার কমানোর পরামর্শ ব্যবসায়ীদের", "body": "ক্ষুদ্র ও মাঝারি উদ্যোক্তা (এসএমই) খাতে ৯ শতাংশ সুদে ব্যাংক ঋণ প্রদানের দাবি জানিয়েছে ব্যবসায়ীদের শীর্ষ সংগঠন এফবিসিসিআই। প্রয়োজনে আমানতের সুদের হার কমানোরও পরামর্শ দিয়েছেন তারা। বুধবার মতিঝিলস্থ এফবিসিসিআই সম্মেলন কক্ষে আয়োজিত এসএমই খাতের সমস্যা ও সম্ভাবনা নিয়ে এক মতবিনিময় সভায় এ দাবি জানানো হয়। এফবিসিসিআই সভাপতি মাতলুব আহমাদের সভাপতিত্বে অনুষ্ঠিত মতবিনিময় সভায় প্রধান অতিথি হিসেবে উপস্থিত ছিলেন শিল্পমন্ত্রী আমির হোসেন আমু। বিশেষ অতিথি ছিলেন শিল্প সচিব মোশাররফ হোসেন ভূঁইয়া, বাংলাদেশ ব্যাংকের ডেপুটি গভর্নর এসকে সুর চৌধুরী, এসএমই ফাউন্ডেশনের চেয়ারম্যান কেএম হাবিব উল্লাহ প্রমুখ। এসএমই খাতের প্রধান সমস্যা হচ্ছে ব্যাংক ঋণ, এমন তথ্য জানিয়ে এফবিসিসিআই সভাপতি মাতলুব আহমাদ বলেন, এখন ১৭ থেকে ১৮ শতাংশ সুদে এসএমই ঋণ দেওয়া হচ্ছে। ফলে এসএমই খাতের কাঙ্ক্ষিত বিকাশ হচ্ছে না। অর্থনৈতিক প্রবৃদ্ধি ধরে রাখতে হলে ৯ শতাংশ সুদে এসএমই ঋণ দিতে হবে। এসএমই ঋণ পাওয়া যায় না, ব্যবসায়ীদের এমন বক্তব্যের জবাবে বাংলাদেশ ব্যাংকের ডেপুটি গভর্নর এসকে সুর চৌধুরী বলেন, ২০১০ সালে ৩৮ হাজার ৮৫৮ কোটি টাকার এসএমই ঋণ হিসেবে বিতরণ করা হয়েছে। ২০১৫ সালে এ ঋণ বিতরণ ছাড়িয়েছে ১ লাখ কোটি টাকা। ব্যাংকগুলোর সমালোচনা করে তিনি বলেন, ব্যাংকগুলো তেলা মাথায় তেল দেয়। এসএমই ঋণ দিতে খুব বেশি আগ্রহী নয় তারা। তারপরও বাংলাদেশ ব্যাংক এসএমই ঋণ বিতরণে তৎপর। এসএমই ঋণে সুদহার কমিয়ে আনার চেষ্টা চলছে। শিল্পমন্ত্রী আমির হোসেন আমু বলেন, সরকার গ্রামভিত্তিক অর্থনীতিকে চাঙ্গা করতে চায়। ক্ষুদ্র, কুটির ও মাঝারি শিল্প স¤প্রসারিত করতে পারলে নগরে চাপ কমবে। গ্রামের মানুষ এখন ভাল আছে। ৪০০ টাকার নিচে শ্রম পাওয়া যায় না। তিনি আরও বলেন, বিসিক শিল্প নগরীগুলোতে বড় বড় কোম্পানি শিল্প স্থাপন করছে। অনেক স্থানে ভূমি সংকটের কারণে ব্যবসা স¤প্রসারণ করতে পারছেন না ব্যবসায়ীরা। বিসিকের প্লট বরাদ্দ পাওয়া সত্তে¡ও যারা দীর্ঘদিন শিল্প স্থাপন করতে পারেনি, এমন খালি প্লটের তালিকা তৈরি করে সেগুলোর বরাদ্দ বাতিল করা হবে বলেও জানান শিল্পমন্ত্রী। বিসিক চেয়ারম্যান আহমেদ হোসেন খান বলেন, বিসিকের কিছু শিল্প নগরী অপরিকল্পিতভাবে গড়া হয়েছে। সমস্যা চিহ্নিত করে সমাধানের উদ্যোগ নেওয়া হয়েছে। জমি সংকট মেটাতে আরও ২৪টি শিল্পনগরী স্থাপনের উদ্যোগ নেওয়া হচ্ছে। এ ব্যাপারে ব্যবসায়ীদের সহায়তা কামনা করে তিনি বলেন, ব্যবসায়ীরা করতে না পারলেও এসএমই খাতের উন্নয়নে বিসিক তথ্য ভাণ্ডার তৈরি করছে। আগামী ১ মাসের মধ্যে কাজ সম্পন্ন হবে। এ তথ্য ভাণ্ডারে দেশের সব এসএমই প্রতিষ্ঠানের তালিকা থাকবে। এর ভিত্তিতে পরবর্তীতে এসএমই উন্নয়নে ব্যবস্থা নেওয়া হবে।", "url": "https://www.banglatribune.com/business/59124/%E0%A6%86%E0%A6%AE%E0%A6%BE%E0%A6%A8%E0%A6%A4%E0%A7%87%E0%A6%B0-%E0%A6%B8%E0%A7%81%E0%A6%A6%E0%A6%B9%E0%A6%BE%E0%A6%B0-%E0%A6%95%E0%A6%AE%E0%A6%BE%E0%A6%A8%E0%A7%8B%E0%A6%B0-%E0%A6%AA%E0%A6%B0%E0%A6%BE%E0%A6%AE%E0%A6%B0%E0%A7%8D%E0%A6%B6-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%A6%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্র্রিবিউন রিপোর্ট।।", "category": "business", "language": "bn", "token_count": 356, "scraped_at": "2026-02-05T12:38:30.856783"}
{"title": "টিপুকে প্রশ্ন: টিকিট কোথায়?", "body": "স্থান- কুমিল্লা ভিক্টোরিয়া কলেজ। সময়? না, সময়টা একটু দেরি হয়ে গেছে! আর এ কারণেই যত ঝামেলা। দারোয়ান মশাই আটকে দিয়েছেন অবসকিওর ব্যান্ডের গায়ক সাইদ হাসান টিপুর যাবার পথ। কোনওভাবেই ভেতরে যেতে দেবেন না। আর এদিকে মঞ্চে ব্যান্ডের অন্য সদস্যরা অপেক্ষায়। দারোয়ান জিজ্ঞেস করলেন, ‘টিকিট কোথায়?’টিপু নিজেকে ব্যান্ডের সদস্য পরিচয় দিলেন। কিন্তু দারোয়ান সে কথায় গা করলেন না। উল্টো গরম কণ্ঠে বললেন, ‘এমন কথা অনেকেই বলে।’ কোনও এক ঈদের পরপরই আয়োজিত সে কনসার্ট সম্পর্কে টিপু বললেন, ‘সেদিন তাকে বোঝানো ছিল দায়। তবে সে পরে হলেও বুঝেছিল আমিই ব্যান্ডের গায়ক। নইলে তো আর সেদিন গান গাওয়া হতো না।’", "url": "https://www.banglatribune.com/entertainment/do-you-know/59719/%E0%A6%9F%E0%A6%BF%E0%A6%AA%E0%A7%81%E0%A6%95%E0%A7%87-%E0%A6%AA%E0%A7%8D%E0%A6%B0%E0%A6%B6%E0%A7%8D%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 96, "scraped_at": "2026-02-05T12:38:32.880124"}
{"title": "বিসিএস দিচ্ছেন তো?", "body": "আজ রাত পোহালেই কাল ৩৬তম বিসিএস প্রিলিমিনারি পরীক্ষা। অসংখ্য মানুষ চাকরি জীবনের প্রথম পরীক্ষায় অংশ নিতে যাচ্ছেন। শেষ মুহূর্তে আর কোনও প্রস্তুতি নেওয়ার নেই। এখন শুধুই অপেক্ষা পরীক্ষা হলে গিয়ে অংশ নেওয়ার। এই মুহূর্তে কি করতে পারেন আপনি? খুব ঠাণ্ডা মাথায় তৈরি হোন। অনেক কিছু নেওয়া যাবে না পরীক্ষার হলে। সেগুলো মাথায় রেখে আজকেই হাত ব্যাগটি গুছিয়ে রাখুন। অ্যাডমিট, কলম ছাড়া আর বাড়তি কিছু একদমই না নেওয়া ভালো। কারণ হাতঘড়িটিও বিসিএস পরীক্ষাকেন্দ্রে নিয়ে যাওয়া যাবে না। আপনার পরীক্ষা কেন্দ্র যদি আপনার অপরিচিত হয় তবে আপনি জায়গাটি চেনে এমন কারও সঙ্গে যাবেন। পরীক্ষার আগে কেন্দ্র খোঁজার ঝামেলায় যাবেন না। পরীক্ষা হলে প্রবেশ করে কারও সঙ্গে গল্প করবেন না। স্থির হয়ে বসুন। ঠাণ্ডা মাথায় উত্তরপর্বে নিজের পরিচয় লেখার স্থানটি পূর্ণ করুন। সব প্রশ্নের উত্তর করতে যাবেন না ভুলেও! যেহেতু নেগেটিভ মার্কিং আছে সেহেতু অজানা প্রশ্ন এড়িয়ে যান। একটি কথা মাথায় রাখুন প্রিলিমিনারি হায়েস্ট মার্ক্স পাওয়ার পরীক্ষা নয়, পাস করার পরীক্ষা। অন্ধকারে ঢিল ছুঁড়ে উত্তর দিতে যাবেনা। অংকের মতো বিষয় যদি আপনার মনে হয় হবে তাহলে উত্তর দিতে পারেন। একটি বিষয় মাথায় রাখবেন, এ ধরনের পরীক্ষায় আত্মবিশ্বাস সবচেয়ে বেশি জরুরি। কারও কাছ থেকে ভুল প্রশ্নের উত্তর জানতে যাবেন না। একটি প্রশ্নের উত্তর নিজে ভুল করলে যতটা না মেজাজ খারাপ হয়, তার চাইতে অনেক বেশি মেজাজ খারাপ হয় কারও কাছ থেকে শুনে ভুল করলে। তাই কারও সঙ্গে আলোচনা করে উত্তর দিতে যাবে না। প্রশ্নে দুয়েকটা ছোট-খাটো ভুল থাকতেই পারে। এটা নিয়ে মাথা খারাপ করার কিছু নেই। সমস্যা হলে তো সবারই হবে, আপনার একার নয়! নার্ভাসনেস দূর করে আত্মবিশ্বাসের সঙ্গে পরীক্ষা দিন। আর আজ রাতে খুব বেশি বই-পুস্তক না ঘেঁটে একটু রিলাক্স থাকার চেষ্টা করুন। পরীক্ষার্থীদের জন্য শুভকামনা থাকলো।", "url": "https://www.banglatribune.com/lifestyle/67803/%E0%A6%AC%E0%A6%BF%E0%A6%B8%E0%A6%BF%E0%A6%8F%E0%A6%B8-%E0%A6%A6%E0%A6%BF%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%A4%E0%A7%8B", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 264, "scraped_at": "2026-02-05T12:38:34.926424"}
{"title": "ফুলকপির স্যুপ", "body": "সকাল সন্ধ্যার হিম হিম বাতাস জানান দিচ্ছে শীতের আগমনী বার্তা। শীতের সবজিও উঠতে শুরু করেছে বাজারে। এই ঠাণ্ডা আবহাওয়ায় খাবার টেবিলে রাখতে পারেন ধোঁয়া ওঠা ফুলকপির স্যুপ। রেসিপি দিয়েছেন তাসনিয়া রহমান সৃষ্টি। উপকরণফুলকপি- ১ কাপচিকেন স্টক কিউব- ১টিআস্ত জিরা- ১ চা চামচকাঁচামরিচ- ১ টিরসুন কুচি- ১ টেবিল চামচপেঁয়াজ কুচি- ১ টেবিল চামচবাটার- ১ টেবিল চামচপানি- ৩ কাপলেবুর রস- ১ টেবিল চামচলবণ ও চিনি- স্বাদ অনুযায়ী যেভাবে প্রস্তুত করবেনএকটি পাত্রে বাটার গরম করে আস্ত জিরা,কাঁচামরিচ,রসুন ও পেঁয়াজ হালকা করে ভেজে ফুলকপি দিয়ে দিন। কিছুক্ষণ ভেজে অল্প পানি দিয়ে ব্লেন্ডারে ব্লেন্ড করে নিন। পাত্রে ব্লেন্ড করা ফুলকপির মিশ্রন দিয়ে পানি, চিকেন স্টক কিউব, স্বাদ মতো লবণ ও চিনি দিয়ে ১০ মিনিট জ্বাল দিয়ে গরম গরম পরিবেশন করুন ফুলকপির স্যুপ। ছবি: সাজ্জাদ হোসেন /এনএ/", "url": "https://www.banglatribune.com/lifestyle/59141/%E0%A6%AB%E0%A7%81%E0%A6%B2%E0%A6%95%E0%A6%AA%E0%A6%BF%E0%A6%B0-%E0%A6%B8%E0%A7%8D%E0%A6%AF%E0%A7%81%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক।।", "category": "lifestyle", "language": "bn", "token_count": 121, "scraped_at": "2026-02-05T12:38:36.756960"}
{"title": "‘শাসরুদ্ধকর’ পরিস্থিতিতে বিএনপিকে র‌্যালি করতে হচ্ছে: ফখরুল", "body": "এবার ‘শাসরুদ্ধকর’ পরিস্থিতির মধ্য দিয়ে বিজয় দিবস পালিত হচ্ছে বলে মন্তব্য করেছেন মির্জা ফখরুল ইসলাম আলমগীর। তিনি বলেন, এবারের বিজয় দিবস একদিকে গর্বের, অন্যদিকে বেদনার। ৪৪ বছরে মানুষের ভোটের অধিকার নিশ্চিত হয়নি। ভারাক্রান্ত হৃদয়ে আমাদের এবারের বিজয় দিবসের র‌্যালি করতে হচ্ছে। বুধবার বিকেলে নয়া পল্টনে দলের র‌্যালিপূর্ব সমাবেশে তিনি এই মন্তব্য করেন।বুধবার বিকাল ৩ টায় নয়া পল্টন থেকে শুরু হওয়া বিএনপির র‌্যালিটি মালিবাগে শেষ হয়। মির্জা ফখরুল ইসলাম আলমগীরের নেতৃত্বে বিজয় র‌্যালিতে অংশ নিয়েছেন বিএনপির নেতাকর্মীরা। মির্জা ফখরুল ট্রাকে চড়ে র‌্যালির নেতৃত্ব দেন।মির্জা ফখরুলের সঙ্গে ট্রাকে দলের সহ-দফতর সম্পাদক আসাদুল করিম শাহীন, যুবদলের কেন্দ্রীয় নেতা ফরহাদ হোসেন আযাদ, ছাত্রদল নেতা কামাল আনোয়ার আহমেদ, ভারপ্রাপ্ত মহাসচিবের ব্যক্তিগত সহকারী ছাত্রদল নেতা ইউনুছ ও সাবেক এক নারী এমপিসহ তার ঘনিষ্টরা ফখরুলের সঙ্গে ছিলেন। র‌্যালির সামনে রঙিন পোশাকে বিএনপির নারী নেত্রীদের অবস্থান ছিল। এরপরের লাইনে ছিলেন বিএনপি চেয়ারপারসনের উপদেষ্টা ব্যারিস্টার শাজাহান ওমর, যুগ্ম-মহাসচিব রুহুল কবির রিজভী আহমেদ, মোহাম্মদ শাহজাহান, সাংগঠনিক সম্পাদক ফজলুল হক মিলন, যুববিষয়ক সম্পাদক সৈয়দ মোয়াজ্জেম হোসেন আলাল প্রমুখ। র‌্যালির সামনে-পেছনে সতর্ক অবস্থায় আইনশৃঙ্খলা বাহিনীর সদস্যরা ছিলেন। র‌্যালিতে ছাত্রদলের নেতাকর্মীদের উপস্থিতি ছিল চোখে পড়ার মতো। সংগঠনটির হাজার তিনেক নেতাকর্মী র‌্যালিতে অংশ নেন। এছাড়া, ঢাকা মহানগরের বিভিন্ন থানা থেকে নগর বিএনপির একাধিক মিছিলও র‌্যালিতে যোগ দেয়। র‌্যালি সম্পর্কে ছাত্রদলের কেন্দ্রীয় কমিটির ১ম সহ-সভাপতি এজমল হোসেন পাইলট বলেন, আমরা আমাদের প্রস্তুতি অনুযায়ী কালারফুল র‌্যালি করেছি। মহান বিজয় দিবসের এই শান্তিপূর্ণ র‌্যালি করতে পেরে নেতাকর্মীরা উজ্জীবিত। /এসটিএস/এমএনএইচ/", "url": "https://www.banglatribune.com/country/62227/%E2%80%98%E0%A6%B6%E0%A6%BE%E0%A6%B8%E0%A6%B0%E0%A7%81%E0%A6%A6%E0%A7%8D%E0%A6%A7%E0%A6%95%E0%A6%B0%E2%80%99-%E0%A6%AA%E0%A6%B0%E0%A6%BF%E0%A6%B8%E0%A7%8D%E0%A6%A5%E0%A6%BF%E0%A6%A4%E0%A6%BF%E0%A6%A4%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%95%E0%A7%87-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%B2%E0%A6%BF-%E0%A6%95%E0%A6%B0%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 222, "scraped_at": "2026-02-05T12:38:38.679446"}
{"title": "বছরের সেরা সাত ছবি", "body": "বাণিজ্যিক:১. রোমিও ভার্সেস জুলিয়েট পরিচালনা: অশোক পাতি ও আবদুল আজিজ অভিনয়: মাহি-অঙ্কুশ প্রযোজনা: জাজ মাল্টিমিডিয়া ও এসকে মুভিজ। ২. লাভ ম্যারেজ পরিচালনা: শাহীন সুমন অভিনয়: শাকিব খান-অপু বিশ্বাস প্রযোজনা: হার্টবিট প্রোডাকশন রোমান্টিক: ৩. ছুঁয়ে দিলে মন পরিচালনা: শীহাব শাহিন অভিনয়: আরিফিন শুভ-মম প্রযোজনা: এশিয়াটিক ধ্বনিচিত্র লিমিটেড ও মনফড়িং অ্যাকশন/থ্রিল: ৪. রান আউট পরিচালনা: তন্ময় তানসেন অভিনয়: সজল-মৌসুমি নাগ প্রযোজনা: নিউ জেন এন্টারটেইন ৫. জিরো ডিগ্রী পরিচালনা: অনিমেষ আইচ অভিনয়: জয়া আহসান-মাহফুজ আহমেদ প্রযোজনা: প্লে হাউজ এন্টারটেইনমেন্ট গল্প: ৬. জালালের গল্প পরিচালনা: আবু শাহেদ ইমন অভিনয়: মোশাররফ করিম-মৌসুমি হামিদ প্রযোজনা: ইমপ্রেস টেলিফিল্ম মুক্তিযুদ্ধ: ৭. অনিল বাগচীর একদিন পরিচালনা: মোরশেদুল ইসলাম অভিনয়: আরেফ সৈয়দ-জ্যোতিকা জ্যোতি প্রযোজনা: বেঙ্গল ক্রিয়েশন", "url": "https://www.banglatribune.com/entertainment/dhallywood/65929/%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B8%E0%A7%87%E0%A6%B0%E0%A6%BE-%E0%A6%B8%E0%A6%BE%E0%A6%A4-%E0%A6%9B%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 106, "scraped_at": "2026-02-05T12:38:40.537345"}
{"title": "ব্যাংকগুলোয় বাড়তি সতর্কতা", "body": "রাজধানীর ব্যাংকপাড়া নামে খ্যাত মতিঝিল ও দিলকুশায় অবস্থিত সরকারি-বেসরকারি ব্যাংগুলোয় নিরাপত্তা ব্যবস্থা জোরদার করা হয়েছে। নিরাপত্তা বাড়ানো হয়েছে বাংলাদেশ ব্যাংকেরও। বাংলাদেশ ব্যাংক ভবনের ভেতরে-বাইরে বাড়ানো হয়েছে নিরাপত্তারক্ষীর সংখ্যা। বাইরে সাদা পোশাকে দায়িত্বপালনরত পুলিশের সংখ্যাও বাড়ানো হয়েছে বলে জানিয়েছেন মতিঝিল থানার ভারপ্রাপ্ত কর্মকর্তা। বুধবার দুপুরের আগে থেকেই বাড়তি নিরাপত্তা নিশ্চিত করা হয়েছে বলে জানিয়েছেন বিভিন্ন ব্যাংক কর্তৃপক্ষ। মানবতাবিরোধী অপরাধের দায়ে বিএনপি নেতা সালাউদ্দিন কাদের চৌধুরী ও জামায়াত নেতা আলী আহসান মোহাম্মদ মুজাহিদের ফাঁসির রায় সর্বোচ্চ আদালতে বহাল থাকার পর যেকোনও ধরনের নাশকতা এড়াতে এ বাড়তি সতর্কতা নেওয়া হয়েছে। সরেজমিন পরিদর্শনে গিয়ে দেখা গেছে, ব্যাংকগুলোর প্রধান ফটকে বসানো হয়েছে বাড়তি তল্লাশি চৌকি। প্রবেশপথ অপেক্ষাকৃত সরু করে শেকল দিয়ে আটকে দেওয়া হয়েছে প্রধান ফটক। অনেক ব্যাংকের পেছনের একাধিক গেট বন্ধ করে দেওয়া হয়েছে। বিভিন্ন ব্যাংকের প্রধান গেটে আগে থেকে বসানো আর্চওয়েগুলো অধিকতর সচল করা হয়েছে। ব্যাংকে আগতদের প্রতি নজরদারিও বাড়ানো হয়েছে। আগতদের আসার কারণ ও কার কাছে এসেছেন, তা খাতায় লিপিবদ্ধ করতে দেখা গেছে কোনও-কোনও ব্যাংকে। আগামী কয়েকদিন এ বাড়তি নিরাপত্তা ব্যবস্থা বহাল থাকবে বলে জানা গেছে। জানা গেছে, শুধু মতিঝিল বা দিলকুশাই নয়, দেশের সর্বত্রই ব্যাংকগুলোর প্রতিটি শাখার নিরাপত্তা বাড়ানোর নির্দেশ দিয়েছে স্ব-স্ব ব্যাংকগুলো। কেন্দ্রীয় ব্যাংকের পক্ষ থেকেও ব্যাংকগুলোকে অধিকতর সতর্ক থাকার পরামর্শ দিয়েছে বলে জানা গেছে। বাড়তি নিরাপত্তার কারন সম্পর্কে জানতে চাইলে মেঘনা ব্যাংকের প্রধান কার্যালয়ের কর্মকর্তা এস এম শাকিল আহমেদ বাংলা ট্রিবিউনকে জানিয়েছেন, যেকোনও ধরনের নাশকতা এড়াতে বাড়তি নিরাপত্তা নেওয়া হয়েছে। এ প্রসঙ্গে জানতে চাইলে ইসলামী ব্যাংকের একজন শীর্ষ কর্মকর্তা নাম প্রকাশ না করার শর্তে বাংলা ট্রিবিউনকে জানিয়েছেন, সম্প্রতি কয়েকটি ঘটনার পরিপ্রেক্ষিতে সরকারের পক্ষ থেকে নাশকতার আশঙ্কা করা হচ্ছে। তাই সরকারের নির্দেশে এ বাড়তি ব্যাবস্থা নেওয়া হয়েছে। ডাচ-বাংলা ব্যাংকের বনানী শাখার কর্মকর্তা রাশেদুল হক বাংলা ট্রিবিউনকে নিয়েছেন, দুর্বৃত্তদের নজর থাকে আর্থিক প্রতিষ্ঠানগুলোর প্রতি। তাই, আর্থিক প্রতিষ্ঠানগুলোর নিরাপত্তা নিশ্চিত করা জরুরি। এ ছাড়া, এখানে মানুষের আমানত জমা থাকে। তাই তাদের আমানত সুরক্ষা করতেই এই বাড়তি ব্যবস্থা।", "url": "https://www.banglatribune.com/business/59117/%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A6%97%E0%A7%81%E0%A6%B2%E0%A7%8B%E0%A7%9F-%E0%A6%AC%E0%A6%BE%E0%A7%9C%E0%A6%A4%E0%A6%BF-%E0%A6%B8%E0%A6%A4%E0%A6%B0%E0%A7%8D%E0%A6%95%E0%A6%A4%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শফিকুল ইসলাম।।", "category": "business", "language": "bn", "token_count": 295, "scraped_at": "2026-02-05T12:38:42.461406"}
{"title": "সিরিজ বোমা হামলা মামলা: পাঁচ জেএমবির বিরুদ্ধে সাক্ষ্যগ্রহণ", "body": "হবিগঞ্জে সিরিজ বোমা হামলা মামলায় জেএমবিপ্রধান মাওলানা সাইদুর রহমানসহ পাঁচ জঙ্গির বিরুদ্ধে হবিগঞ্জ আদালতে সাক্ষ্য নেওয়া হয়েছে। মঙ্গলবার (২৪ নভেম্বর) অতিরিক্ত জেলা দায়রা জজ মাফরোজা পারভীনের আদালতে সাংবাদিক শরীফ চৌধুরীর সাক্ষ্য নেওয়া হয়। মামলার পরবর্তী ২০১৬ সালের ৭ জানুয়ারি নির্ধারণ করেছেন আদালত। হবিগঞ্জের পাবলিক প্রসিকিউটর (পিপি) এম আকবর হোসেন জিতু বিষয়টি নিশ্চিত করেন। সাক্ষ্যগ্রহণের সময় আদালতে আসামিরা উপস্থিত ছিলেন। আসামিরা হলেন জেএমবিপ্রধান মাওলানা সাইদুর রহমান, তার ছেলে জেএমবির আইটি বিশেষজ্ঞ এএইচএম শামীম, আজিজুল ইসলাম গাজী ওরফে আজিজ, হাফেজ হুজাইফা ওরফে ওবাইদুল্লাহ এবং সালাউদ্দিন ওরফে সালেহীন। উল্লেখ্য, ২০০৫ সালের ১৭ আগস্ট সারাদেশের মতো হবিগঞ্জের জেলা শহরেও গুরুত্বপূর্ণ পাঁচটি স্থানে একযোগে বোমা বিস্ফোরিত হয়। পুলিশ বাদি হয়ে পৃথক পাঁচটি মামলা দায়ের করে।", "url": "https://www.banglatribune.com/country/58899/%E0%A6%B8%E0%A6%BF%E0%A6%B0%E0%A6%BF%E0%A6%9C-%E0%A6%AC%E0%A7%8B%E0%A6%AE%E0%A6%BE-%E0%A6%B9%E0%A6%BE%E0%A6%AE%E0%A6%B2%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%AA%E0%A6%BE%E0%A6%81%E0%A6%9A-%E0%A6%9C%E0%A7%87%E0%A6%8F%E0%A6%AE%E0%A6%AC%E0%A6%BF%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "হবিগঞ্জ প্রতিনিধি ॥", "category": "country", "language": "bn", "token_count": 110, "scraped_at": "2026-02-05T12:38:44.430475"}
{"title": "এবার ভিন্ন রূপে দুজনে", "body": "মাত্রই বিনোদন পাতার মূল শিরোনাম হয়েছেন অতিমাত্রায় রোমান্টিকাতার কারণে। আর এবার কথা শুরু ভিন্নরূপ নিয়ে। একেবারে টিনএজ বয়সের চেহারায় তাদের পাওয়া গেল। প্রকাশ হয়েছে এ জুটির নতুন ছবি ‌'জগ্গা জাসুস'র প্রথম দর্শন। এতে বলিউডের এ লাভবার্ডদের এভাবেই পাওয়া গেল। ছবিতে দেখা যায়, তারা কোনও কিছু খুঁজতে বের হয়েছেন। তাদের চেহারায় চিন্তা ও উদ্বেগের ভাবও রয়েছে। ক্যাটরিনা রণবীরের কাঁধে ভর দিয়ে দাঁড়িয়ে আছেন। অনুরাগ বসুর পরিচালিত এ ছবিতে তাদের শখের গোয়েন্দা চরিত্রে অভিনয়ে দেখা যাবে। তবে মজার বিষয় হলো এ ছবিতে ১৫টি গান ব্যবহার করা হয়েছে। ছবিটি জুনে মুক্তি পাওয়ার কথা রয়েছে। সূত্র: দ্য টাইমস অব ইন্ডিয়া", "url": "https://www.banglatribune.com/entertainment/bollywood/66537/%E0%A6%8F%E0%A6%AC%E0%A6%BE%E0%A6%B0-%E0%A6%AD%E0%A6%BF%E0%A6%A8%E0%A7%8D%E0%A6%A8-%E0%A6%B0%E0%A7%82%E0%A6%AA%E0%A7%87-%E0%A6%A6%E0%A7%81%E0%A6%9C%E0%A6%A8%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 96, "scraped_at": "2026-02-05T12:38:46.538946"}
{"title": "সিরাজগঞ্জে আন্তঃজেলা ডাকাত দলের ৬ সদস্য আটক", "body": "ঢাকা-রাজশাহী মহাসড়কে ডাকাতির প্রস্তুতিকালে ট্রাকসহ আন্তঃজেলা ডাকাতদলের ৬ সদস্যকে আটক করেছে সিরাজগঞ্জের ডিবি পুলিশ। সোমবার ভোর রাতে হাটিকুমরুল গোলচত্বর এলাকায় অভিযান চালিয়ে তাদের আটক করা হয়।আটককৃতরা হলেন, নাটোর জেলার সদর থানার পার-আটঘরিয়া গ্রামের কাঞ্চন (৪৮), পার হাট দারিয়া গ্রামের মো. হোসেন আলী (২৫), সিংড়া থানার রাখালগাছা গ্রামের শাহিনুর রহমান (২৮), লালপুর থানার চক নাজিরপুর গ্রামের রাশেদুল মিয়া (২৮), বড়াইগ্রাম থানার আহম্মেদপুর গ্রামের লিটন মোল্লা (২৮) ও সদর থানার বলরামপুর গ্রামের জাহাঙ্গীর হোসেন (৩০)।জিজ্ঞাসাবাদ শেষে তাদের সলঙ্গা থানার মাধ্যমে কারাগারে পাঠানো হয়েছে বলে জানান ডিবি পুলিশের ভারপ্রাপ্ত কর্মকর্তা (ওসি) মো.ওয়াহেদুজ্জামান।পুলিশ সুপার মো.মিরাজ উদ্দিন আহম্মেদ জানান, এটি একটি অভিনব ও সংঘবদ্ধ চক্র। মহাসড়কে রাতে খালি ট্রাক নিয়ে ঘোরাঘুরি করে। সুযোগ বুঝে যাত্রীদের উঠিয়ে ফাঁকা স্থানে নিয়ে ডাকাতি করে। কখনও মালামাল ছিনিয়ে নিয়ে ছেড়ে দেয়, কখনও যাত্রীদের খুন করে লাশ মহাসড়কে ফেলে রেখে পালিয়ে যায়। এ ধরনের গোপন সংবাদের ভিত্তিতে ডাকাতির প্রস্তুতি কালে ট্রাকসহ এদের ৬ সদস্যকে ডিবি পুলিশ আটক করে।তিনি আরও বলেন, এদের রিমান্ডে এনে আরও সুস্পষ্ট তথ্য সংগ্রহ এবং বাকিদের গ্রেফতারে ডিবি পুলিশকে নির্দেশ দেওয়া হয়েছে।/এআর/", "url": "https://www.banglatribune.com/country/rajshahi/66987/%E0%A6%B8%E0%A6%BF%E0%A6%B0%E0%A6%BE%E0%A6%9C%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%86%E0%A6%A8%E0%A7%8D%E0%A6%A4%E0%A6%83%E0%A6%9C%E0%A7%87%E0%A6%B2%E0%A6%BE-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%A6%E0%A6%B2%E0%A7%87%E0%A6%B0-%E0%A7%AC-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিরাজগঞ্জ প্রতিনিধি", "category": "country", "language": "bn", "token_count": 165, "scraped_at": "2026-02-05T12:38:48.489980"}
{"title": "ট্রেনের নিচে গৃহবধূর আত্মহত্যা", "body": "খুলনা থেকে ছেড়ে আসা বেনাপোলগামী কমিউটার ট্রেনের নিচে ঝাঁপ দিয়ে রাশিদা খাতুন (৩২) নামের এক নারী আত্মহত্যা করেছেন। বুধবার সকালে যশোর-বেনাপোল রেললাইনের নাভারণ পুরান বাজার এলাকায় ঘটনাটি ঘটে। রাশিদা যশোরের ঝিকরগাছা উপজেলার বেদে নাভারন গ্রামের নুর হোসেনের স্ত্রী।ঝিকরগাছা থানার ভারপ্রাপ্ত কর্মকর্তা (ওসি) খন্দকার খবির আহমেদ জানান, সকালে স্বামী-স্ত্রীর মধ্যে পারিবারিক কলহের জের ধরে খুলনা থেকে ছেড়ে আসা বেনাপোলগামী কমিউটার ট্রেনটি নাভারণ পুরান বাজার এলাকায় পৌঁছালে ওই নারী ট্রেনের নিচে ঝাঁপ দিয়ে আত্মহত্যা করেন।যশোর জিআরপি পুলিশের দায়িত্বপ্রাপ্ত এটিএসআই আতাবুব হোসেন ঘটনার সত্যতা স্বীকার করে জানান, খবর পাওয়ার সঙ্গে সঙ্গে রেলপুলিশ ঘটনাস্থলে গিয়ে নিহতের লাশ উদ্ধার করে ময়নাতদন্তের জন্য যশোর মেডিক্যাল কলেজ হাসপাতালে পাঠায়।", "url": "https://www.banglatribune.com/country/60309/%E0%A6%9F%E0%A7%8D%E0%A6%B0%E0%A7%87%E0%A6%A8%E0%A7%87%E0%A6%B0-%E0%A6%A8%E0%A6%BF%E0%A6%9A%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B0-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল প্রতিনিধি", "category": "country", "language": "bn", "token_count": 102, "scraped_at": "2026-02-05T12:38:50.587381"}
{"title": "জামালপুরে ক্ষতিগ্রস্ত বাঁধ রক্ষায় এগিয়ে এলেন স্থানীয়রা", "body": "জামালপুর জেলার ইসলামপুর উপজেলার নোয়ারপাড়া ইউনিয়নের তাড়তাপাড়া গ্রামে স্বেচ্ছাশ্রমে তৈরী করা যমুনা নদীর বাঁধটির প্রায় ১৩০০ ফুট অংশ বন্যার পানির স্রোতে ক্রমে ধসে যাওয়ায় তার সংস্কার কাজে এবারও স্বেচ্ছায় এগিয়ে এসেছেন গ্রামবাসী। বৃহস্পতিবার দুপুর থেকে আসন্ন বিপদের কথা ভেবে স্থানীয়রা একজোট হয়ে বাঁধটির সংস্কারের কাজ শুরু করেছে। সরেজমিনে গিয়ে দেখা যায় স্থানীয়রা দল বেঁধে মাটি ও বালিভর্তি বস্তায় বাঁধের ক্ষতিগ্রস্ত অংশ ভরাট করছেন। তারা আশা করছেন, এভাবে আগামী তিন মাসের মধ্যে বাঁধটিকে পূর্বাবস্থায় ফিরিয়ে আনা সম্ভব হতে পারে। চলতি শুকনোর মৌসুমে ধসে যাওয়া বাঁধটি সংস্কারের উদ্যোগ নেওয়ায় জামালপুর পানি উন্নয়ন বোর্ডের নির্বাহী প্রকৌশলী নবকুমার চৌধুরী বলেন, বাঁধটি স্থায়ী ও টেকসইভাবে নির্মাণের জন্য আমরা একটি প্রকল্প মন্ত্রণালয়ে দাখিল করেছি। সেটি অনুমোদিত হলে মজবুত ও স্থায়ীভাবে বাঁধটি নির্মাণ করে দিতে পারবো। এখন যেভাবে সংস্কার হচ্ছে সেভাবে বাঁধ টেকানো কঠিন। নোয়ারপাড়া ইউপি চেয়ারম্যান মসিউর রহমান বাদল বলেন,এই বাঁধ নির্মাণের ফলে গত তিনটি বর্ষা মৌসুমে ছয় ইউনিয়নে বন্যা হয়নি। তাই আগামী বর্ষা মৌসুম আসার আগেই এলাকার মানুষ নিজ পকেটের টাকা দিয়েই বাঁধটি সংস্কারের উদ্যোগ নিয়েছে। এই বাঁধ এখন গোটা এলাকার মানুষের প্রাণের দাবি। বাঁধটি সংস্কার বিষয়ে স্থানীয় সংসদ সদস্য ফরিদুল হক খান দুলাল বলেন, এই বাঁধটি সুরক্ষায় সরকারি কোনও বরাদ্দ নেই। স্থানীয় নোয়ারপাড়া ইউনিয়ন পরিষদের চেয়ারম্যান মসিউর রহমান বাদল তার ইউনিয়নের বরাদ্দকৃত কাবিখা প্রকল্পের মাধ্যমে এটি সংস্কারের উদ্যোগ নিয়ে থাকতে পারেন। আমাকে এ বিষয়ে অবগত করা হয়নি।", "url": "https://www.banglatribune.com/country/68093/%E0%A6%9C%E0%A6%BE%E0%A6%AE%E0%A6%BE%E0%A6%B2%E0%A6%AA%E0%A7%81%E0%A6%B0%E0%A7%87-%E0%A6%95%E0%A7%8D%E0%A6%B7%E0%A6%A4%E0%A6%BF%E0%A6%97%E0%A7%8D%E0%A6%B0%E0%A6%B8%E0%A7%8D%E0%A6%A4-%E0%A6%AC%E0%A6%BE%E0%A6%81%E0%A6%A7-%E0%A6%B0%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%8F%E0%A6%97%E0%A6%BF%E0%A7%9F%E0%A7%87-%E0%A6%8F%E0%A6%B2%E0%A7%87%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জামালপুর প্রতিনিধি", "category": "country", "language": "bn", "token_count": 213, "scraped_at": "2026-02-05T12:38:52.473519"}
{"title": "দুস্থ শিশুদের জন্য প্রিয়তির অভিনব ভাবনা", "body": "বাংলাদেশের মেয়ে ‘মিজ আয়ারল্যান্ড’খ্যাত প্রিয়তি দুস্থ শিশুদের পাশে থাকার অনুরোধ করেছেন। তবে তা ভিন্ন এক উপায়ে। ঘোষণাটা ফেসবুককেন্দ্রিক। জানিয়েছেন, ফেসবুকে সেই সব মানুষ তার বন্ধু হতে পারবে, যারা দেশের গরীব শিশুদের পাশে থাকবে।এক ফেসবুক বার্তায় প্রিয়তি বলেন, ‘শ্যুটিং এর ফাঁকে ফেসবুক এ একটু চোখ বুলাতে এসেছিলাম; দেখি, আবারও মেসেজের লম্বা একটা তালিকা। কিন্তু সবারই এক-ই চাওয়া - ফ্রেন্ডলিস্টে যুক্ত হওয়া।’তাই প্রিয়তি নতুন একটি শর্ত জুড়ে দিয়েছেন, ‘আমার ফেসবুক লিস্ট থাকা সম্ভব হবে যদি ছোট কাজ করতে তারা রাজি হয়। সেটা হল, বাংলাদেশে একটি গরিব বাচ্চার পড়াশোনা করার খরচের স্পন্সর হয় যদি কেউ। মাসিক সর্বনিম্ন ৫০০ টাকা থেকে সামর্থ্য অনুযায়ী যে যাই পারবেন তাদের পেছনে খরচ করবেন।’আর এটা করলে প্রিয়তি কথা দিয়েছেন, এমন মহান ব্যক্তিদের তিনি নিজেই বন্ধু তালিকায় যুক্ত করে নেবেন।এদিকে প্রিয়তি এখন আয়ারল্যান্ডে কায়রন ডেভিস পরিচালিত ‘চু চুলেন’ ছবিতে কাজ করছেন। এর আগে একই পরিচালকের ‘ওয়ান্ডারল্যান্ড’ নামের একটি ছবিতে অভিনয় করেছেন তিনি। এছাড়া সম্প্রতি জ্যামাইকাতে অনুষ্ঠিত ‘মিজ আর্থ’ প্রতিযোগিতায় অংশ নিয়ে তিনি প্রথম রানার্সআপ হয়েছেন।", "url": "https://www.banglatribune.com/entertainment/59687/%E0%A6%A6%E0%A7%81%E0%A6%B8%E0%A7%8D%E0%A6%A5-%E0%A6%B6%E0%A6%BF%E0%A6%B6%E0%A7%81%E0%A6%A6%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%BF%E0%A7%9F%E0%A6%A4%E0%A6%BF%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 156, "scraped_at": "2026-02-05T12:38:54.337173"}
{"title": "খলিল উল্যাহ খানের প্রথম মৃত্যুবার্ষিকী", "body": "চলচ্চিত্রের নামজাদা অভিনেতা খলিল উল্যাহ খান। রূপালি পর্দা ছাড়াও টিভি-মঞ্চ নাটকেও রেখে গেছেন অভিনয় দক্ষতা। গত বছর এই দিনে (৭ ডিসেম্বর ২০১৪) পরপারে পাড়ি জমান অভিনয় অঙ্গনের এই গুণী মানুষটি। আজ সোমবার তার প্রথম মৃত্যুবার্ষিকী।এ উপলক্ষে সামাজিক-সাংস্কৃতিক সংগঠন শৈশব মেলার উদ্যোগে আজ সেমাবার দুপুর ২টায় তার বিদেহী আত্মার শান্তি কামনা করে বিকাল ৩টা ৩০ মিনিটে মোহাম্মদপুর কবরস্থানে তার কবরে পুষ্পস্তবক অর্পণ, কবর জিয়ারত ও ফাতেহা পাঠ করা হবে। খলিলের পারিবারিক সূত্রে জানা গেছে, সোমবার বাদ জোহর পারিবারিক উদ্যোগে কোরআন খতম ও দোয়া মাহফিলেরও আয়োজন করা হয়েছে। এদিকে চলচ্চিত্র শিল্পী সমিতির সাধারণ সম্পাদক অমিত হাসান জানান, আজ সোমবার বাদ আছর এফডিসির শিল্পী সমিতির অফিসেও মিলাদ মাহফিলের আয়োজন করা হয়েছে। সংশ্লিষ্টদের এ মাহফিলে অংশ নেওয়ার জন্য অনুরোধ করেছেন তিনি।শক্তিমান অভিনেতা খলিল আটশ’রও বেশি চলচ্চিত্রে অভিনয় করেছেন। কবরী প্রযোজিত ও আলমগীর কুমকুম পরিচালিত ‘গুন্ডা’র জন্য পেয়েছিলেন জাতীয় চলচ্চিত্র পুরস্কার। এছাড়া চলচ্চিত্রে বিশেষ অবদানের স্বীকৃতিস্বরূপ ২০১২ সালের জাতীয় চলচ্চিত্র পুরস্কারে আজীবন সম্মাননা পেয়েছেন। খলিল অভিনীত প্রথম চলচ্চিত্র কলিম শরাফী ও জহির রায়হান পরিচালিত ‘সোনার কাজল’। নায়ক হিসেবে খলিল অভিনয় করেছেন ‘প্রীত না জানে রীত’, ‘জংলী ফুল’, ‘কাজল’সহ আরও কয়েকটি চলচ্চিত্রে। এস এম পারভেজ পরিচালিত ‘বেগানা’ চলচ্চিত্রে প্রথম খলনায়ক হিসেবে খলিল অভিনয় করেন। চলচ্চিত্র পরিচালনা না করলেও দুটি চলচ্চিত্র প্রযোজনা করেছিলেন তিনি। একটি ‘সিপাহী’ অন্যটি ‘এই ঘর এই সংসার’। খলিলের জন্ম ১৯৩৪ সালের ১লা ফেব্রুয়ারি সিলেটে। মঞ্চ দিয়েই তার অভিনয় জীবন শুরু। ‘প্রীত না জানে রীত’ ছবির নায়ক হওয়ার মাধ্যমে রুপালি পর্দায় অভিষেক। তার অভিনীত উল্লেখযোগ্য ছবি হলো- ‘ক্যায়সে কাহু’, ‘ভাওয়াল সন্ন্যাসী’, ‘উলঝান’, ‘সমাপ্তি’, ‘তানসেন’, ‘আলোর মিছিল’, ‘সঙ্গম’, ‘পুনম কি রাত’, ‘অশান্ত ঢেউ’, ‘নদের চাঁদ’, সোনার কাজল’, ‘অলংকার’, ‘মাটির ঘর’, ‘কন্যা বদল’, ‘যৌতুক’, ‘আয়না’, ‘মাটির পুতুল’, ‘আওয়াজ’, ‘নবাব’, ‘সোনার চেয়ে দামি’, ‘বদলা’, ‘মেঘের পর মেঘ’, ‘আয়না’, ‘পাগলা রাজা’, ‘মিন্টু আমার নাম’, ‘বেঈমান’, ‘আগুন’, ‘ফকির মজনু শাহ’, ‘মধুমতি’, ‘ওয়াদা’, ‘ভাই ভাই‘, ‘বিনি সুতোর মালা’, ‘দিদার’, ‘দ্বীপকন্যা’, ‘সুখের ঘরে দুঃখের আগুন’, ‘এই ঘর এই সংসার’, ‘মাটির পুতুল’, ‘সুখে থাকো’, ‘অভিযান’, ‘পুনর্মিলন’, ‘কার বউ’, ‘বাপ বড় না শ্বশুর বড়’, ‘বউ কথা কও’ ইত্যাদি। চলচ্চিত্রের পাশাপাশি খলিল টিভি নাটকেও অভিনয় করেছেন। তার অভিনীত নাটকের মধ্যে উল্লেখযোগ্য হচ্ছে বিটিভিতে প্রচারিত আবদুল্লাহ আল মামুনের ধারাবাহিক নাটক ‘সংশপ্তক’। তথ্যসূত্র: উইকিপিডিয়া", "url": "https://www.banglatribune.com/entertainment/stage/59845/%E0%A6%96%E0%A6%B2%E0%A6%BF%E0%A6%B2-%E0%A6%89%E0%A6%B2%E0%A7%8D%E0%A6%AF%E0%A6%BE%E0%A6%B9-%E0%A6%96%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81%E0%A6%AC%E0%A6%BE%E0%A6%B0%E0%A7%8D%E0%A6%B7%E0%A6%BF%E0%A6%95%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 338, "scraped_at": "2026-02-05T12:38:56.179714"}
{"title": "মুঈনুদ্দীন-আশরাফের মিথ্যাচার চলছে", "body": "মুক্তিযুদ্ধে চূড়ান্ত বিজয়ের আগমুহূর্তে বুদ্ধিজীবী হত্যাকাণ্ডের পরিকল্পনা ও বাস্তবায়নের অন্যতম দুই হোতা, গুপ্তঘাতক আলবদর বাহিনীর নেতা চৌধুরী মুঈনুদ্দীন ও আশরাফুজ্জামান খানের মানবতাবিরোধী অপরাধে মৃত্যুদণ্ডের রায় ঘোষিত হয় ২০১৩ সালের ৩ নভেম্বর। একাত্তরের ১০-১৫ ডিসেম্বরের মধ্যে ১৮ জন বুদ্ধিজীবীকে অপহরণের পর হত্যার দায়ে দুজনকেই ফাঁসির দড়িতে ঝুলিয়ে মৃত্যুদণ্ডের আদেশ দেন ট্রাইব্যুনাল। যদিও আসামির কাঠগড়া ছিল শূন্য। কারণ, স্বাধীনতার পরপরই মুঈনুদ্দীন ও আশরাফুজ্জামান বিদেশে পালিয়ে যান। এখন মুঈনুদ্দীন আছেন লন্ডনে, আশরাফুজ্জামান নিউ ইয়র্কে। তবে পালিয়ে গেলেও দুজনের মিথ্যাচারের প্রচারণা থামেনি এখনও। পলাতক মৃত্যুদণ্ডপ্রাপ্ত এই দুই আসামি বিচারের বিরুদ্ধে প্রচারণা চালিয়ে যাচ্ছেন নিজেদের ওয়েবসাইটে। এজন্য তারা টবি ক্যাডম্যানকে পরামর্শক হিসেবেও রেখেছেন যিনি কিনা ২০১০ সালে যুদ্ধাপরাধীদের বিচার শুরু হওয়ার পর থেকে জামায়াতের আইনি পরামর্শক হিসেবে লবিস্ট-এর কাজ করে আসছেন। সাক্ষীদের সাক্ষ্য ও দালিলিক তথ্যপ্রমাণ বিশ্লেষণ করে ট্রাইব্যুনাল রায়ে বলেন, এটা সন্দেহাতীতভাবে প্রমাণিত যে আশরাফুজ্জামান খান ও চৌধুরী মুঈনুদ্দীন আলবদর বাহিনীর একটি দলের নেতৃত্বে ছিলেন। আশরাফুজ্জামান ছিলেন বুদ্ধিজীবী নিধন পরিকল্পনার ‘চিফ এক্সিকিউটর’, মুঈনুদ্দীন ছিলেন ‘অপারেশন ইনচার্জ’। তাদের অংশগ্রহণে যেমন বন্দুকের নলের মুখে বুদ্ধিজীবীদের অপহরণ করে হত্যা করা হয়েছে, তেমনি পুরো হত্যাযজ্ঞের পরিকল্পনা ও বাস্তবায়নের বিষয়ে তারা সবকিছু জানতেন। এ জন্য বুদ্ধিজীবী হত্যাকাণ্ডের জন্য তাদের ব্যক্তিগত অংশগ্রহণের দায় ও ঊর্ধ্বতন নেতৃত্বের দায় রয়েছে। রায়ের পর চৌধুরী মুঈনুদ্দিন আল জাজিরাকে দেওয়া সাক্ষাতকারে নিজেকে নিরপরাধ দাবি করে বলেন, “সোজাকথা হলো বাংলাদেশের ওই ট্রাইব্যুনাল একটি ‘প্রহসন’ এবং তাদের পরিচালিত বিচার ‘লজ্জাজনক’।” যদিও বিজয়ের পর আশরাফুজ্জামানের একটি ডায়েরি পাওয়া যায়, যা তাদের বুদ্ধিজীবী হত্যাকাণ্ডের সঙ্গে জড়িত থাকার অন্যতম প্রমাণ। ডায়েরিতে ১৯ জন বুদ্ধিজীবীর নাম-ঠিকানা লেখা ছিল। পাকিস্তানি গবেষক সেলিম মনসুর খালিদের লেখা আলবদর গ্রন্থ অনুসারে, ওই বইয়ের লেখকের কাছে আশরাফুজ্জামান ডায়েরি লেখার বিষয়টি স্বীকারও করেছেন। এবং শহীদ পরিবারে প্রত্যক্ষদর্শী আছে মঈনুদ্দিন অপহরণ দলের সাথে ছিল। শহীদ সেলিনা পারভীনের ছেলে সুমন জাহিদ বলেন, একাত্তরের ১৭ ডিসেম্বর শহীদ অধ্যাপক মুনীর চৌধুরীর ভাই শমসের চৌধুরীর মাধ্যমে তার সেজ মামা ও উজির মামা জানতে পারেন, তার মায়ের লাশ রায়েরবাজার বধ্যভূমিতে পড়ে আছে। পরদিন তারা গিয়ে মায়ের লাশ শনাক্ত করে নিয়ে এসে আজিমপুর কবরস্থানে দাফন করেন। তিনি বলেন, তার মায়ের গ্রামের বাড়ি ছিল ফেনীতে। তার মামা সাহাবউদ্দিন ছাত্র ইউনিয়ন করতেন। চৌধুরী মুঈনুদ্দীনও ফেনীর বাসিন্দা এবং তিনি ইসলামী ছাত্রসংঘ (জামায়াতে ইসলামীর তৎকালীন ছাত্র সংগঠন) করতেন ও পূর্বদেশ পত্রিকায় চাকরি করতেন। সাহাবউদ্দিনের সঙ্গে মুঈনুদ্দীনের রাজনৈতিক দ্বন্দ্ব ছিল। মুঈনুদ্দীন তার মাকে বুবু বলে ডাকতেন, তাদের ঢাকার বাসার ঠিকানাও জানতেন। দেশ স্বাধীন হওয়ার পর মুঈনুদ্দীনের ছবি পত্রপত্রিকায় প্রকাশিত হলে উজির মামা তাকে দেখিয়ে বলেন, মাকে ধরে নিয়ে যাওয়ার সময় এ লোকটিও (মুঈনুদ্দীন) ছিল। মুঈনুদ্দীন-আশরাফের হত্যাযজ্ঞের শিকার ১৮ বুদ্ধিজীবী: মুঈনুদ্দীন ও আশরাফুজ্জামানের বিরুদ্ধে মামলায় একাত্তরে ১৮ জন বুদ্ধিজীবীকে হত্যার অভিযোগ আনা হয়েছিল ১১টি অভিযোগে, যার সব কটি প্রমাণিত হয়েছে। যে বুদ্ধিজীবীরা হত্যাকাণ্ডের শিকার হন তারা হলেন: দৈনিক ইত্তেফাক-এর কার্যনির্বাহী সম্পাদক সিরাজুদ্দীন হোসেন, পিপিআইয়ের (পাকিস্তান প্রেস ইন্টারন্যাশনাল) প্রধান প্রতিবেদক সৈয়দ নাজমুল হক, দৈনিক পূর্বদেশ-এর প্রধান প্রতিবেদক এ এন এম গোলাম মোস্তফা, বিবিসির সাংবাদিক নিজাম উদ্দিন আহমেদ, শিলালিপির সম্পাদক সেলিনা পারভীন, দৈনিক সংবাদ-এর যুগ্ম সম্পাদক শহীদুল্লা কায়সার, অধ্যাপক গিয়াসউদ্দিন আহমেদ, অধ্যাপক সিরাজুল হক খান, ড. মো. মুর্তজা, ড. আবুল খায়ের, ড. ফয়জুল মহিউদ্দিন, অধ্যাপক রাশিদুল হাসান, অধ্যাপক আনোয়ার পাশা, অধ্যাপক সন্তোষ ভট্টাচার্য, অধ্যাপক মোফাজ্জল হায়দার চৌধুরী, অধ্যাপক মুনীর চৌধুরী, ক্লিনিক্যাল মেডিসিন ও কার্ডিওলজির অধ্যাপক ফজলে রাব্বী ও চক্ষু বিশেষজ্ঞ ডা. আলীম চৌধুরী। একাত্তরের ১০ ডিসেম্বর দিবাগত রাত থেকে ১৫ ডিসেম্বর পর্যন্ত এই বুদ্ধিজীবীদের অপহরণের পর হত্যা করা হয়। তাদের মধ্যে কয়েকজনের মরদেহ পরে রায়েরবাজার ও মিরপুর বধ্যভূমিতে পাওয়া গেছে, কয়েকজনের মরদেহের খোঁজ মেলেনি।", "url": "https://www.banglatribune.com/country/60771/%E0%A6%AE%E0%A7%81%E0%A6%88%E0%A6%A8%E0%A7%81%E0%A6%A6%E0%A7%8D%E0%A6%A6%E0%A7%80%E0%A6%A8-%E0%A6%86%E0%A6%B6%E0%A6%B0%E0%A6%BE%E0%A6%AB%E0%A7%87%E0%A6%B0-%E0%A6%AE%E0%A6%BF%E0%A6%A5%E0%A7%8D%E0%A6%AF%E0%A6%BE%E0%A6%9A%E0%A6%BE%E0%A6%B0-%E0%A6%9A%E0%A6%B2%E0%A6%9B%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "উদিসা ইসলাম", "category": "country", "language": "bn", "token_count": 532, "scraped_at": "2026-02-05T12:38:58.050105"}
{"title": "সাবিনার এককে সব গান লালনের", "body": "এর আগেও লালনের গান কণ্ঠে তুলেছেন সাবিনা ইয়াসমিন। তবে সেসব বিচ্ছিন্ন ঘটনার মতোই। চলচ্চিত্র এবং অডিও অ্যালবাম মিলিয়ে সংখ্যায় তিন কি চারটি গান হবে, এখন সেসব ঠিক মনেও করতে পারছেন না। দীর্ঘ সংগীত জীবনের এ প্রান্তে এসে কিংবদন্তি এই কণ্ঠশিল্পী এবার লালনের ১০টি গান দিয়ে সাজাচ্ছেন নিজের নতুন একক অ্যালবাম। সে লক্ষ্যে অনেকটা নীরবে বেশ কটি গানের রেকর্ডিংও এগিয়েছেন। তবে অ্যালবামের নাম কিংবা প্রকাশের দিনক্ষন এখনও চূড়ান্ত করেননি। তথ্য হিসেবে এটুকু জানালেন, অ্যালবামের ১০ গানের মধ্যে যায়গা পাচ্ছে- ‘খাঁচার ভেতর অচিন পাখি’, ‘কবে সাধুর চরণধূলি’, ‘আমার ঘরখানায় কে বিরাজ করে’, ‘জাত গেল জাত গেল বলে’, ‘রাত পোহালে পাখি বলে’, ‘সত্য বল সুপথে চল’, ‘ক্ষম অপরাধ’, ‘চরণ ছেড় না ছেড় না’, ‘বড় সংকটে পড়িয়া দয়াল’, এবং ‘পাড়ে কে যাবি নবীর নৌকাতে আয়’। কথা-সুর শতভাগ ঠিক রেখে সবগুলো গানের সংগীতায়োজন করেছেন ওই বাংলার রকেট মণ্ডল। সাবিনা ইয়াসমিন বলেন, ‘কিছুদিন আগে কলকাতা গিয়েছিলাম। রকেট মণ্ডলের কাছ থেকে সবগুলো গানের মিউজিক ট্র্যাক হাতে নিয়েই ঢাকায় ফিরলাম। এখন ট্র্যাক ধরে চলছে প্র্যাকটিস এবং রেকর্ডিং। সময় নিয়ে গানগুলো রেকর্ড করছি ইমপ্রেস অডিও ভিশনের স্টুডিওতে। চারটি গানের কাজ এরমধ্যেই শেষ। আশা করছি, ডিসেম্বরের মধ্যেই বাকি কাজ শেষ করতে পারব।’ কিন্তু হঠাৎ লালনের গান দিয়ে পুরো অ্যালবাম, কোন ভাবনা থেকে? জবাবে আধুনিক বাংলা গানের এই যশস্বী শিল্পী বলেন, ‘সত্যি বলতে লালনের গান আমাকে মানসিক প্রশান্তি এনে দেয়। তাছাড়া আমার গানে যখন হাতেখড়ি- তখন থেকেই লালন সাঁইয়ের গান কণ্ঠে তুলেছি। ফলে এতদিন সেভাবে লালন সাঁইয়ের গান না গাইলেও তার গান আমার সঙ্গেই ছিল সবসময়।’ জানা গেছে, ইমপ্রেস অডিও ভিশনের ব্যানারে সাবিনা ইয়াসমিনের এই একমাত্র লালন সংগীতের অ্যালবামটি প্রকাশ পাবে ২০১৬-এর প্রথমদিকে। উল্লেখ্য, সর্বশেষ ২০১৩ সালে প্রকাশ পায় তার প্রথম রবীন্দ্রসংগীতের অ্যালবাম ‘তুমি সন্ধ্যা দীপের শিখা’।", "url": "https://www.banglatribune.com/entertainment/62451/%E0%A6%B8%E0%A6%BE%E0%A6%AC%E0%A6%BF%E0%A6%A8%E0%A6%BE%E0%A6%B0-%E0%A6%8F%E0%A6%95%E0%A6%95%E0%A7%87-%E0%A6%B8%E0%A6%AC-%E0%A6%97%E0%A6%BE%E0%A6%A8-%E0%A6%B2%E0%A6%BE%E0%A6%B2%E0%A6%A8%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাহমুদ মানজুর", "category": "entertainment", "language": "bn", "token_count": 266, "scraped_at": "2026-02-05T12:39:00.344531"}
{"title": "আজ ফেনী মুক্ত দিবস", "body": "আজ ফেনী মুক্ত দিবস। ১৯৭১ সালের ৬ ডিসেম্বর বর্বর পাক বাহিনী ও তাদের দোসরদের কবল থেকে ফেনীকে মুক্ত করে, বিজয়ের পতাকা ওড়ায় বীর মুক্তিযোদ্ধারা।১৯৭১ সালে মহান মুক্তিযুদ্ধে ফেনী জেলার (তৎকালীন ফেনী মহকুমার) স্বাধীনতাকামী জনগণের রয়েছে অভাবনীয় বীরত্বগাথা। পার্শ্ববর্তী দেশ ভারতের সঙ্গে তিন দিক থেকে ফেনীর সীমান্ত রয়েছে।ফেনী সীমান্তে বেশ কয়েকটি যুদ্ধ হয়। এরমধ্যে শুভপুর ও বিলোনিয়া যুদ্ধ অন্যতম। তৎকালীন আওয়ামী লীগ নেতা ফেনী মুক্তিযুদ্ধের সংগঠক মরহুম খাজা আহমদের নেতৃত্বে ফেনীর মুক্তিযোদ্ধারা দেরাদুন ও চোত্তাখোলায় প্রশিক্ষণ নিয়ে যুদ্ধে অংশ নেয়। মুক্তিযুদ্ধকালীন সাব-সেক্টর কমান্ডার জাফর ইমামের নেতৃত্বে বিলোনিয়া যুদ্ধ একটি রক্তক্ষয়ী যুদ্ধ হিসেবে ইতিহাসে স্থান করে নেয়।বিএলএফের ফেনী মহকুমা কমান্ডার হিসাবে ভিপি জয়নাল ও জহির উদ্দিন বাবর ফেনীর পশ্চিমাঞ্চলে মুক্তিযুদ্ধে ভূমিকা রাখেন। ৬ ডিসেম্বর ফেনী জেলার বীর মুক্তিযোদ্ধারা পাকিস্তানি বাহিনী ও তাদের দোসরদের পরাজিত করে ফেনীকে মুক্ত করেন।\"ফেনী মুক্ত দিবস\" পালনে দিবসের প্রথম প্রহরে মুক্তিযুদ্ধের স্মৃতিস্তম্ভে মোমবাতি জ্বালিয়ে মুক্তিযুদ্ধের শহীদদের স্মরণ করেছে ফেনী জেলা মুক্তিযোদ্ধা সন্তান কমান্ড।এই সময় ফেনী জেলা মুক্তিযোদ্ধা সন্তান কমান্ডের সভাপতি আমিনুল ইসলাম রুপকসহ ফেনী জেলা ডেপুটি মুক্তিযোদ্ধা কমান্ডার আবদুর রহমান-সহকারী মুক্তিযোদ্ধা কমান্ডার মোহাম্মদ জাহাঙ্গীরসহ জেলার অনেক মুক্তিযোদ্ধার সন্তান কর্মসূচিতে অংশ নেন। এ ছাড়াও দিবসটি উপলক্ষে রবিবার সকালে ফেনী জেলা মুক্তিযোদ্ধা সংসদ আলোচনাসভা ও বিজয় র‌্যালী বের করবে। এ ছাড়াও বিভিন্ন সামাজিক-সাংস্কৃতিক সংগঠন দিবসটি উদযাপনের জন্য নানা কর্মসূচি হাতে নিয়েছে।", "url": "https://www.banglatribune.com/country/59665/%E0%A6%86%E0%A6%9C-%E0%A6%AB%E0%A7%87%E0%A6%A8%E0%A7%80-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি", "category": "country", "language": "bn", "token_count": 201, "scraped_at": "2026-02-05T12:39:02.204573"}
{"title": "ইরেশ যখন মুক্তিযোদ্ধা, আশ্রয়দাতা মিলি", "body": "আহত এক মুক্তিযোদ্ধাকে আশ্রয় দিয়েছে রাজাকার কন্যা! গল্পের সারাংশ এটুকুই। মহান একাত্তরের প্রেক্ষাপট নিয়ে নির্মাণ করা হয়েছে একটি নাটক। আর এতে মুক্তিযোদ্ধা হিসেবে দেখা যাবে অভিনেতা ইরেশ যাকের ও রাজাকারের কন্যা মিলি ইসলামকে।১৬ ডিসেম্বরের জন্য জন্য নির্মিত এ নাটকের নাম ‘আগুনের ফুল’। এটি রচনা ও পরিচালনা করেছেন শিমুল সরকার। পরিচালক নাটকের গল্প সম্পর্কে বলেন, ‘গল্পটি একজন আহত মুক্তিযোদ্ধাকে নিয়ে। অপরদিকে একজন রাজাকারের কন্যা হয়েও পাক-হায়নাদের হাত থেকে রক্ষা পায় না। এটা আসলে তাদের বর্ববরতার প্রতীক। গত ৩০ নভেম্বর ও ১ ডিসেম্বর এর দৃশ্যধারণ হয়েছে। এখন চলছে নাটকটির সম্পাদনার কাজ।’এতে আরও অভিনয় করেছেন কচি খন্দকার, আরফানও শামীমা নাজনীন। পরিচালক জানালেন, নাটকটি বিজয় দিবসের রাতে বাংলাভিশনে প্রচার হবে।", "url": "https://www.banglatribune.com/entertainment/television/60703/%E0%A6%87%E0%A6%B0%E0%A7%87%E0%A6%B6-%E0%A6%AF%E0%A6%96%E0%A6%A8-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 106, "scraped_at": "2026-02-05T12:39:04.386409"}
{"title": "চুয়াডাঙ্গায় আড়াই কোটি টাকার শাড়ি-থ্রিপিস আটক", "body": "চুয়াডাঙ্গার জীবননগর-কালীগঞ্জ মহাসড়কের হাসাদাহ এলাকা থেকে দুই হাজার ৪৫০ পিস ভারতীয় উন্নতমানের শাড়ি,৪৫০ পিস থ্রিপিস,১১৭টি ভারতীয় শাল,এক হাজার মিটার থান কাপড়সহ একটি ট্রাক আটক করেছে বর্ডার গার্ড বাংলাদেশের (বিজিবি) সদস্যরা।সোমবার ভোর ৫টার দিকে এগুলো আটক করা হয়। আটককৃত মালামালের আনুমানিক মূল্য দুই কোটি ১৮ লাখ টাকা।বিজিবি জানায়,সোমবার ভোরে চুয়াডাঙ্গার-৬ ব্যাটালিয়নের অধিনায়ক লে. কর্নেল এস এম মনিরুজ্জামানের নির্দেশে ব্যাটালিয়নের উপ-অধিনায়ক মেজর আনোয়ার জাহিদ এর নেতৃত্বে বিজিবি’র একটি দল গোপন সংবাদের ভিত্তিতে জীবননগর উপজেলার হাসাদাহ নামক স্থানে ওৎ পেতে ছিল। এসময় যশোর সীমান্ত থেকে ছেড়ে আসা চুয়াডাঙ্গাগামী একটি ট্রাকের (নম্বর যশোর-ট ০২-৯৭) গতিরোধ করলে ট্রাক ফেলে চালকসহ ৪/৫ জন চোরাচালানকারী পালিয়ে যায়। এসময় ট্রাকে তল্লাশি চালিয়ে শাড়ি, থ্রি-পিস,শাল,থান কাপড় উদ্ধার করা হয়।চুয়াডাঙ্গা-৬ ব্যাটালিয়নের অধিনায়ক লে. কর্নেল এস এম মনিরুজ্জামান ঘটনার সত্যতা নিশ্চিত করেছেন।/জেবি/এফএস/", "url": "https://www.banglatribune.com/country/67097/%E0%A6%9A%E0%A7%81%E0%A7%9F%E0%A6%BE%E0%A6%A1%E0%A6%BE%E0%A6%99%E0%A7%8D%E0%A6%97%E0%A6%BE%E0%A7%9F-%E0%A6%86%E0%A7%9C%E0%A6%BE%E0%A6%87-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%B6%E0%A6%BE%E0%A7%9C%E0%A6%BF-%E0%A6%A5%E0%A7%8D%E0%A6%B0%E0%A6%BF%E0%A6%AA%E0%A6%BF%E0%A6%B8-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চুয়াডাঙ্গা প্রতিনিধি", "category": "country", "language": "bn", "token_count": 121, "scraped_at": "2026-02-05T12:39:06.248487"}
{"title": "শাহবাগে বাস চাপায় বারডেম হাসপাতালের নার্স নিহত", "body": "রাজধানীর শাহবাগে যাত্রীবাহী বাসের চাপায় বারডেম হাসপাতালের এক নার্স নিহত হয়েছেন। নিহতের নাম লিলি গমেজ (৪৫)। মঙ্গলবার বিকালে সাকুরা রেস্টুরেন্টের সামনের রাস্তা পার হতে গিয়ে তিনি নিহত হন।শাহবাগ থানার সহকারী পরিদর্শক (এসআই) হারুন অর রশিদ এই তথ্য নিশ্চিত করেছেন। তিনি বলেন, শিকড় পরিবহনের বাসটিকে আটক করা হয়েছে। তবে চালক পালিয়ে গেছে। লাশ ময়নাতদন্তের জন্য ঢাকা মেডিক্যাল কলেজ (ঢামেক) হাসপাতালের মর্গে পাঠানো হয়েছে।তিনি জানান, নিহতের স্বামীর নাম নগেন্দ্র নাথ রায়। বরিশাল জেলার গৌরনদীর চিংদোলাকাঠি গ্রামে তাদের বাড়ি। তেজগাঁও থানার ১১০ নম্বর পূর্ব রাজাবাজারের বাসায় থাকতেন। /এআরআর/এনএস/এফএ/", "url": "https://www.banglatribune.com/country/dhaka/67397/%E0%A6%B6%E0%A6%BE%E0%A6%B9%E0%A6%AC%E0%A6%BE%E0%A6%97%E0%A7%87-%E0%A6%AC%E0%A6%BE%E0%A6%B8-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AC%E0%A6%BE%E0%A6%B0%E0%A6%A1%E0%A7%87%E0%A6%AE-%E0%A6%B9%E0%A6%BE%E0%A6%B8%E0%A6%AA%E0%A6%BE%E0%A6%A4%E0%A6%BE%E0%A6%B2%E0%A7%87%E0%A6%B0-%E0%A6%A8%E0%A6%BE%E0%A6%B0%E0%A7%8D%E0%A6%B8-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 85, "scraped_at": "2026-02-05T12:39:08.394443"}
{"title": "শাবিতে আঞ্চলিক স্নাতক গণিত অলিম্পিয়াড অনুষ্ঠিত", "body": "শাহজালাল বিজ্ঞান ও প্রযুক্তি বিশ্ববিদ্যালয় (শাবিপ্রবি) ৭ম জাতীয় স্নাতক গণিত অলিম্পিয়াড-১৫ সিলেট অঞ্চলের প্রতিযোগিতা সম্পন্ন হয়েছে। বিভাগের একাডেমিক ফলের ওপর ভিত্তি করে এ. এফ মুজিবুর রহমান ফাউন্ডেশনের পক্ষ থেকে শাবির গণিত বিভাগের তিনজন শিক্ষার্থীকে স্বর্ণপদকসহ সার্টিফিকেট দেওয়া হয়েছে। তারা হলেন স্নাতকোত্তরের শিক্ষার্থী মিনহাজুল ইসলাম খান ও নাজমুন নাহার পাপড়ি এবং স্নাতক শিক্ষার্থী অমিত কুমার চক্রবর্তী। এছাড়া, অলিম্পিয়াডে বিজয়ী শীর্ষ দশ প্রতিযোগিকে ক্রেস্ট ও সার্টিফিকেট দেওয়া হয়। বিজয়ীরা হলেন, ঋতেশ্বর তালুকদার, সৌমিক সিংহা, ফাইম উদ্দিন, তরিকুল ইসলাম, এনামুল হক, রাহাদ হোসাইন, জাহাঙ্গীর আলম, মিজানুর রহমান, গোলাম আলমগীর ও খাদিজা তুল কোবরা। বিজয়ী দশজন আগামী ১১ ডিসেম্বর শুক্রবার ঢাকা বিশ্ববিদ্যালয়ের এ এফ মুজিবুর রহমান গণিত ভবনে অবস্থিত ফলিত গণিত বিভাগে অনুষ্ঠেয় অলিম্পিয়াডের চূড়ান্ত পর্বে অংশ নেওয়ার সুযোগ পাবেন। এর আগে শনিবার সকাল ১০টায় বিশ্ববিদ্যালয়ের হ্যান্ডবল গ্রাউন্ডে অলিম্পিয়াডের উদ্বোধন করেন প্রধান অতিথি শাবিপ্রবির উপাচার্য অধ্যাপক ড. আমিনুল হক ভূঁইয়া। বিশ্ববিদ্যালয়ের গণিত বিভাগের আয়োজনে ও গণিত সমিতির সহযোগিতায় ‘বাংলাদেশ গণিত সমিতি-এ এফ মুজিবুর রহমান ফাউন্ডেশন’ এই অলিম্পিয়ার্ড অনুষ্ঠিত হয়। অলিম্পিয়াডে মিডিয়া পার্টনার হচ্ছে-ইংরেজি দৈনিক ঢাকা ট্রিবিউন। সকাল ১১টার দিকে অলিম্পিয়াডে অংশগ্রহণকারী প্রতিযোগীদের মাঝে দেড় ঘণ্টার লিখিত পরীক্ষা হয়। পরবর্তী সময়ে দুপুরের খাবার শেষে দুপুর ২টায় বিশ্ববিদ্যালয়ের মিনি অডিটরিয়ামে প্রশ্নোত্তর-পর্ব শুরু হয়। গণিতের নানা বিষয়ে অত্যন্ত বিচক্ষণতার সঙ্গে শিক্ষার্থীদের প্রশ্নের উত্তর দেন অনুষ্ঠানে উপস্থিত শিক্ষক ও অতিথিরা। আয়োজক কমিটির আহ্বায়ক অধ্যাপক ড. মো. আনোয়ারুল ইসলামের সভাপতিত্বে। সদস্য সচিব ও সহযোগী অধ্যাপক রেজোয়ান আহমেদ বিশেষ অতিথি হিসেবে উপস্থিত ছিলেন বিশ্ববিদ্যালয়ের কোষাধ্যক্ষ অধ্যাপক ড. ইলিয়াস উদ্দিন বিশ্বাস, অধ্যাপক ড. সাজেদুল করিম, ছাত্রকল্যাণ উপদেষ্টা অধ্যাপক ড. রাশেদ তালুকদার, ভৌতবিজ্ঞান অনুষদের ডিন অধ্যাপক ড. সাবিনা ইসলাম, জগন্নাথ বিশ্ব বিদ্যালয়ের গণিত বিভাগের চেয়ারম্যান অধ্যপাক ড. রেজাউল করিম, অধ্যাপক ড. পায়েল আহমেদ, এ এফ মুজিবুর রহমান ফাউন্ডেশনের নির্বাহী পরিচালক ড. ফিরোজ ফারুকী, নির্বাহী সদস্য কাজী মো. খায়রুল প্রমুখ। কমিটির সদস্য-সচিব ও শাবির গণিত বিভাগের সহযোগী অধ্যাপক রেজোয়ান আহমেদ জানান, এবারের অলিম্পিপয়াডে শাবিসহ সিলেট অঞ্চলের মোট ৮টি শিক্ষা প্রতিষ্ঠানের (বিশ্ববিদ্যালয় ও বিশ্ববিদ্যালয় অধিভূক্ত ডিগ্রি কলেজ) গণিত, বিজ্ঞান, প্রকৌশল ও প্রযুক্তি সংশ্লিষ্ট বিভাগের স্নাতক পর্যায়ের ১৪১ জন প্রতিযোগী অংশগ্রহণ করেন। তবে এ প্রতিযোগীতায় ২৪০ জন শিক্ষার্থী রেজিস্ট্রেশন করেন বলেও তিনি জানান তিনি।", "url": "https://www.banglatribune.com/country/58913/%E0%A6%B6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%86%E0%A6%9E%E0%A7%8D%E0%A6%9A%E0%A6%B2%E0%A6%BF%E0%A6%95-%E0%A6%97%E0%A6%A3%E0%A6%BF%E0%A6%A4-%E0%A6%85%E0%A6%B2%E0%A6%BF%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%BE%E0%A6%A1-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি।।", "category": "country", "language": "bn", "token_count": 329, "scraped_at": "2026-02-05T12:39:10.259322"}
{"title": "চবিতে দুই দিন সাপ্তাহিক ছুটি চালু", "body": "ঢাকা বিশ্ববিদ্যালয়ের মতো চট্টগ্রাম বিশ্ববিদ্যালয়েও (চবি) সাপ্তাহিক ছুটি দুই দিন করা হয়েছে। শনিবার বিশ্ববিদ্যালয়ের সিন্ডিকেট সভায় এই সিদ্ধান্ত গৃহীত হয়। বিশ্ববিদ্যালয়ের রেজিস্ট্রার প্রফেসর ড. মোহাম্মদ কামরুল হুদা এ তথ্য জানান। সূত্র জানায়, চট্টগ্রাম বিশ্ববিদ্যালয়ে ইতোপূর্বে সাপ্তাহিক ছুটি শুক্রবার ছিল। সিন্ডিকেট সভার সিদ্ধান্ত অনুযায়ী এখন থেকে শুক্র ও শনিবার দুই দিন সাপ্তাহিক ছুটি করা হয়।বিশ্ববিদ্যালয়ের দাপ্তরিক কাজ চলবে সকাল সাড়ে ৮টা থেকে বিকাল সাড়ে ৪ পর্যন্ত। এতোদিন এটি ছিল সকাল সোয়া আটটা থেকে সোয়া দুইটা পর্যন্ত। পরিবর্তিত এই নীতিমালা আগামী ১ জানুয়ারি থেকে কার্যকর হবে। একই সভায় বিশ্ববিদ্যালয়ে শিক্ষক নিয়োগ নীতিমালায় পরিবর্তন আনা হয়েছে। নতুন নীতিমালায় শুধু মৌখিক পরীক্ষায় অংশ নেওয়ার পাশাপাশি নিয়োগ প্রার্থীদের ক্লাস প্রেজেন্টেশন ও লিখিত পরীক্ষায় অংশ নিতে হবে। নতুন শিক্ষক নিয়োগের ক্ষেত্রে প্রার্থীকে ৫০ নম্বরের লিখিত পরীক্ষা, ২৫ নম্বরের মৌখিক পরীক্ষা ছাড়াও ২৫ নম্বরের ক্লাস প্রেজেন্টেশন পরীক্ষায় উত্তীর্ণ হতে হবে। বিশ্ববিদ্যালয় উপাচার্য প্রফেসর ড. ইফতেখার উদ্দিন চৌধুরীর সভাপতিত্বে সিন্ডিকেট সভায় উপস্থিত ছিলেন সিন্ডিকেট সদস্য ও বিশ্ববিদ্যালয় মঞ্জুরি কমিশনের চেয়ারম্যান প্রফেসর আবদুল মান্নানসহ অন্য সদস্যবৃন্দ। চবি রেজিস্টার কামরুল হুদা বাংলা ট্রিবিউনকে জানান, ‘বিশ্ববিদ্যালয়ের উপাচার্য, শিক্ষক সমিতিসহ সভায় উপস্থিত সব সিন্ডিকেট সদস্য দুই দিন ছুটির সিদ্ধান্তে মত দিয়েছেন। এছাড়া, সদ্য প্রণীত শিক্ষক নীতিমালায় যোগ্য, দক্ষ ও মানসম্পন্ন শিক্ষকরাই নিয়োগের সুযোগ পাবেন।’", "url": "https://www.banglatribune.com/country/59611/%E0%A6%9A%E0%A6%AC%E0%A6%BF%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%A6%E0%A6%BF%E0%A6%A8-%E0%A6%B8%E0%A6%BE%E0%A6%AA%E0%A7%8D%E0%A6%A4%E0%A6%BE%E0%A6%B9%E0%A6%BF%E0%A6%95-%E0%A6%9B%E0%A7%81%E0%A6%9F%E0%A6%BF-%E0%A6%9A%E0%A6%BE%E0%A6%B2%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চবি প্রতিনিধি।।", "category": "country", "language": "bn", "token_count": 192, "scraped_at": "2026-02-05T12:39:12.146336"}
{"title": "মারধরে আহত যুবকের মৃত্যু, আটক ৪", "body": "গাইবান্ধার সুন্দরগঞ্জ উপজেলায় প্রতিপক্ষের মারধরে আহত মারমুর শাহ্ (২৩) মারা গেছেন। মঙ্গলবার রংপুর মেডিক্যাল কলেজ হাসপাতালে চিকিৎসাধীন অবস্থায় তার মৃত্যু হয়। নিহতের স্বজনদের অভিযোগ, সাইফুল ইসলাম হত্যা মামলার বাদিপক্ষের লোকজনের মারধরেই তিনি আহত হয়েছিলেন।নিহত মারমুর শাহ্ উপজেলার সর্বানন্দ ইউনিয়নের তালুক সর্বানন্দ গ্রামের আব্দুল লতিফ মিয়ার ছেলে। তিনি সাইফুল হত্যা মামলার আসামি রোস্তম আলীর ভাগ্নে।এদিকে মারমুরের ওপর হামলায় জড়িত থাকার অভিযোগে চারজনকে আটক করেছে পুলিশ। তারা হলেন তালুক সর্বানন্দ গ্রামের হাজী লুৎফরের তিন ছেলে জাহিদুল ইসলাম (৩৫), রাশেদুল ইসলাম (২৮) ও টুলু মিয়া (২২) এবং একই গ্রামের হেকমত উল্লার ছেলে সাইদার রহমান (৫০)।সুন্দরগঞ্জ থানার ওসি মো. ইসরাইল হোসেন জানান, তুচ্ছ বিষয় নিয়ে তালুক সর্বানন্দ গ্রামের হাজি লুৎফরের ছেলে সাইফুল ইসলামকে (৩৫) চলতি বছরের ১১ রমজান নিহত মারমুর শাহের মামা রোস্তম আলীসহ তার স্বজনরা পিটিয়ে হত্যা করেন। এ ঘটনায় সাইফুল ইসলামের পিতা হাজী লুৎফর বাদী হয়ে পরের দিন সুন্দরগঞ্জ থানায় রোস্তম আলীসহ ১০/১৫ জনকে আসামি করে একটি হত্যা মামলা দায়ের করেন। ওই ঘটনার জের ধরে গত ১৬ ডিসেম্বর হাজি লুৎফরের ছেলে জাহিদুল, রাশেদুল, টুলুসহ ৫/৭ জন মারমুরকে তার বাড়ির সামনের রাস্তা থেকে তুলে নিয়ে যায়। এরপর তারা তাকে বেদমভাবে মারধর করেন। খবর পেয়ে আহত মারমুরকে পুলিশ উদ্ধার করে রংপুর মেডিক্যাল কলেজ হাসপাতালে ভর্তি করে। সেখানে চিকিৎসাধীন অবস্থায় মঙ্গলবার সকালে মারা যান মারমুর। সুন্দরগঞ্জ থানার ওসি মো. ইসরাইল হোসেন জানান, মারমুর শাহ্ নিহতের ঘটনায় তার বড় ভাই মশিউর বাদি হয়ে ১৬ জনকে নামীয় ও অজ্ঞাত আরও ৫/৭ আসামি করে মঙ্গলবার সুন্দরগঞ্জ থানায় একটি হত্যা মামলা দায়ের করেছেন। এ ছাড়া যে কোনও অপ্রীতিকর অবস্থা ঠেকাতে ঘটনাস্থলে অতিরিক্ত পুলিশ মোতায়েন করা হয়েছে।", "url": "https://www.banglatribune.com/country/rangpur/63893/%E0%A6%AE%E0%A6%BE%E0%A6%B0%E0%A6%A7%E0%A6%B0%E0%A7%87-%E0%A6%86%E0%A6%B9%E0%A6%A4-%E0%A6%AF%E0%A7%81%E0%A6%AC%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%86%E0%A6%9F%E0%A6%95-%E0%A7%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 247, "scraped_at": "2026-02-05T12:39:14.049125"}
{"title": "দাগহীন ত্বকের জন্য", "body": "সেজেগুজে পার্টিতে যাওয়ার আগে হঠাৎই চোখ গেল কপালের কালচে দাগটির ওপর। ব্যস! বেমানান এতক্ষণের সাজগোজ সবই পণ্ড! শত মেকআপের প্রলেপ দিয়েও বাগে আনা যাচ্ছে না সে দাগকে। এমন অবস্থায় মন খারাপ হওয়ায় স্বাভাবিক। আসলে ত্বকের সব ধরনের দাগ মেকআপও লুকিয়ে রাখতে পারে না। আর প্রাকৃতিকভাবেই দাগহীন সুন্দর ত্বক কে না চায়? জেনে নিন ঘরোয়া উপায়ে কীভাবে দূর করবেন ত্বকের দাগ-", "url": "https://www.banglatribune.com/lifestyle/68191/%E0%A6%A6%E0%A6%BE%E0%A6%97%E0%A6%B9%E0%A7%80%E0%A6%A8-%E0%A6%A4%E0%A7%8D%E0%A6%AC%E0%A6%95%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 60, "scraped_at": "2026-02-05T12:39:15.991763"}
{"title": "আ. লীগকে খালি মাঠে গোল দিতে দেব না: গয়েশ্বর", "body": "বিএনপি পৌরসভা নির্বাচনে আওয়ামী লীগকে খালি মাঠে গোল দিতে দেবে না বলে মন্তব্য করেছেন দলটির স্থায়ী কমিটির সদস্য গয়েশ্বর চন্দ্র রায়। তিনি বলেন, সারাদেশে পৌর নির্বাচনকে চ্যালেঞ্জ হিসেবে গ্রহণ করা হয়েছে। মঙ্গলবার দুপুরে রূপগঞ্জ উপজেলার তারাব পৌরসভার বিএনপি দলীয় মেয়র প্রার্থী নাছিরউদ্দিনের পক্ষে গণসংযোগকালে তিনি এ সব কথা বলেন।গয়েশ্বর বলেন, এ নির্বাচনের মাধ্যমেই প্রমাণিত হবে সামনের নির্বাচনগুলোতে কী হবে। এখন প্রশ্ন জনগণ ভোট দিতে পারবে কি না? খালেদা জিয়া যেন প্রচারণায় নামতে না পারেন, সে জন্য আগে থেকেই নির্বাচন কমিশন বিধি জারি করেছে। কমিশন বলছে, দলীয় প্রধানরা নাকি নির্বাচনে অংশ নিতে পারবেন না।এ সময় আরও উপস্থিত ছিলেন, ঢাকা বিভাগীয় বিএনপির সাংগঠনিক সম্পাদক আব্দুস সালাম, জেলা বিএনপির সাধারণ সম্পাদক কাজী মনিরুজ্জামান মনির, উপজেলা বিএনপির সাধারণ সম্পাদক অ্যাডভোকেট মাহফুজুর রহমান হুমায়ূন, নারায়ণগঞ্জ জেলা আইনজীবী সমিতির সাবেক সভাপতি সাখাওয়াত হোসেন খান, বিএনপি নেতা অ্যাডভোকেট গোলজার হোসেন, আব্দুল মতিন, মফিদুল ইসলাম, আশরাফুল হক রিপন, সানাউল্লাহ মিয়া, আনোয়ার সাদাত সায়েম, আমিরুল ইসলাম ইমন প্রমুখ।/এআর/এমএনএইচ/", "url": "https://www.banglatribune.com/country/62031/%E0%A6%86.-%E0%A6%B2%E0%A7%80%E0%A6%97%E0%A6%95%E0%A7%87-%E0%A6%96%E0%A6%BE%E0%A6%B2%E0%A6%BF-%E0%A6%AE%E0%A6%BE%E0%A6%A0%E0%A7%87-%E0%A6%97%E0%A7%8B%E0%A6%B2-%E0%A6%A6%E0%A6%BF%E0%A6%A4%E0%A7%87-%E0%A6%A6%E0%A7%87%E0%A6%AC%E0%A7%87-%E0%A6%A8%E0%A6%BE-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 149, "scraped_at": "2026-02-05T12:39:17.907386"}
{"title": "জানুয়ারিতেই ৩০০ সড়ক!", "body": "দীর্ঘদিন ধরে রাজধানীর রাস্তাগুলো ভেঙেচুরে একাকার হয়ে আছে। ঢাকার এমন কোনও ওয়ার্ড নেই যেখানে রাস্তা খারাপ নেই। নির্বাচিত প্রতিনিধি না থাকায় নগরবাসী কারও কাছে এ কথা বলতে পারেনি। দুর্ভোগ-দুর্দশার মধ্য দিয়ে তাদের চলাফেরা করতে হয়েছে। ২০১৫ সালে এপ্রিলে নির্বাচনের মাধ্যমে যখন ঢাকার দুই সিটি করপোরেশনে দুই মেয়র আনিসুল হক ও মোহাম্মদ সাঈদ খোকন দায়িত্বভার গ্রহণ করেন, তখন থেকে নগরবাসীর মনে আশার সঞ্চার হতে থাকে। কারণ আর যাই হোক দুর্ভোগের কথা বলার মতো প্রতিনিধি তো তারা পেয়েছেন। মানুষের আশার বাস্তবায়ন ঘটাতে এবার একযোগে তিন শত রাস্তার মেরামত ও সংস্কারের উদ্যোগ নিয়েছে ঢাকা দক্ষিণ সিটি করপোরেশন। নববর্ষের প্রথম মাসেই কাজ শুরু হবে। আশা করা হচ্ছে আগামী বর্ষার আগে অধিকাংশ রাস্তা মেরামত হয়ে যাবে। ‘মানুষ অনেক কষ্ট করেছে। আর না। তাই জানুয়ারি মাসের প্রথমার্ধে নগরীর ৩০০ রাস্তা মেরামত, উন্নয়ন ও সংস্কার কাজের কার্যাদেশ দেওয়া হবে। একই সঙ্গে জানুয়ারিতেই সড়কের কাজ শুরু হবে। আশা করি বর্ষার আগে মে মাসের মধ্যে ৭৫ শতাংশ কাজ শেষ হয়ে যাবে’- বৃহস্পতিবার দুপুরে বেশ দৃঢ়তার সঙ্গে বাংলা ট্রিবিউনকে কথাগুলো বললেন ঢাকা দক্ষিণ সিটি করপোরেশনের মেয়র মোহাম্মদ সাঈদ খোকন। মেয়র বলেন, ‘কাজটা শুরু করতে সময় একটু বেশিই লেগে গেলো। কারণ প্রকল্প তৈরি করে এটা মন্ত্রণালয় থেকে অনুমোদন করিয়ে আনতে বেশ কিছু সময় পার হয়েছে। তাই আর দেরি না করে বর্ষার আগেই মেরামত কাজ শুরু করছি।’ তিনি বলেন, ঢাকায় আর কোনও ভাঙ্গা রাস্তা থাকবে না। মেয়র আরও বলেন, ‘জানুয়ারি মাসে যেসব রাস্তার উন্নয়ন শুরু হবে সেগুলোর বেশির ভাগই হবে কংক্রিটের ঢালাইয়ের। এই ঢালাই নষ্ট হতে সাত-আট বছর লেগে যায়। বাকিগুলো হবে কার্পেটিংয়ের। কাজ ভাল কি মন্দ হল সেটা দেখাভাল করতে এলজিআরডি (স্থানীয় সরকার প্রকৌশল অধিদফতর) এবং বুয়েটের (বাংলাদেশ প্রকৌশল ও প্রযুক্তি বিশ্ববিদ্যালয়) বিশেষজ্ঞদের দায়িত্ব দেওয়া হবে। তারা সরেজমিন পরিদর্শনের পর কাজ সম্পর্কে যে মতামত দেবে তার ভিত্তিতেই ঠিকাদারের বিল পরিশোধসহ সংশ্লিষ্ট পদক্ষেপ নেওয়া হবে।’ জানা গেছে, ঢাকা দক্ষিণ সিটি করপোরেশনের অধীনে সড়ক রয়েছে ৭৮১ কিলোমিটার। এর মধ্যে প্রধান সড়ক তথা প্রাইমারি সড়ক রয়েছে ৩৫ কিলোমিটার ও সেকেন্ডারি সড়ক ২৯ কিলোমিটার, সংযোগ সড়ক ৯৩ কিলোমিটার এবং স্থানীয় সড়ক ৬২৩ কিলোমিটার। এর বাইরে আছে বেশ কিছু অলিগলি। সরেজমিন ঘুরে দেখা গেছে, নগরীর প্রধান সড়কগুলোর অবস্থা এখনও মোটামুটি ভাল। তবে সবচাইতে খারাপ হয়ে আছে ওয়ার্ডের ভেতরে থাকা স্থানীয় সড়কগুলো। দীর্ঘদিন সংস্কার না হওয়ায় এগুলো ভেঙ্গেচূরে একাকার হয়ে আছে।", "url": "https://www.banglatribune.com/country/66185/%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF%E0%A6%A4%E0%A7%87%E0%A6%87-%E0%A7%A9%E0%A7%A6%E0%A7%A6-%E0%A6%B8%E0%A7%9C%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওমর ফারুক", "category": "country", "language": "bn", "token_count": 354, "scraped_at": "2026-02-05T12:39:19.792019"}
{"title": "রূপচর্চায় পুদিনা", "body": "পুদিনা পাতার ঔষধি গুণাগুণ প্রাচীনকাল থেকেই ব্যবহৃত হয়ে আসছে রূপচর্চায়। পুদিনা পাতা ত্বকের বিভিন্ন অ্যালার্জি দূর করতে সাহায্য করে। পাশাপাশি উজ্জ্বল ও সুস্থ রাখে ত্বক। জেনে নিন রূপচর্চায় পুদিনা পাতার ব্যবহার- বলিরেখা দূর করতে পুদিনা পাতা পেস্ট করে ত্বকে লাগিয়ে রাখুন। কিছুক্ষণ পর ঠাণ্ডা পানি দিয়ে ধুয়ে ফেলুন। নিয়মিত করলে দূর হবে ত্বকের বলিরেখা। ব্রণ দূর করতে পুদিনা পাতা পেস্ট ও গোলাপজল একসঙ্গে মিশিয়ে ব্রণের উপর লাগান। কিছুক্ষণ পর ধুয়ে ফেলুন। এটি ব্রণ ও ব্রণের দাগ থেকে মুক্তি দেবে। ত্বক ঠাণ্ডা রাখতে পুদিনা পাতার রস ত্বকে লাগান। ২০ মিনিট পর ধুয়ে ফেলুন। ত্বক ঠাণ্ডা রাখবে এটি। ত্বকের উজ্জ্বলতা বাড়াতে ত্বকের উজ্জ্বলতা বাড়াতে নিয়মিত ব্যবহার করতে পারেন পুদিনা পাতা। পুদিনা পাতা পেস্ট করে ত্বকে লাগিয়ে রাখুন। শুকিয়ে গেলে ধুয়ে ফেলুন। লোমকূপ পরিষ্কার করতে পুদিনা পাতার রসের সঙ্গে মধু মিশিয়ে ত্বকে লাগান। বিশেষ করে যেখানে ব্ল্যাকহেডস বেশি থাকে সেখানে লাগান। লোমকূপ ভেতর থেকে পরিষ্কার করবে এটি।", "url": "https://www.banglatribune.com/lifestyle/67773/%E0%A6%B0%E0%A7%82%E0%A6%AA%E0%A6%9A%E0%A6%B0%E0%A7%8D%E0%A6%9A%E0%A6%BE%E0%A7%9F-%E0%A6%AA%E0%A7%81%E0%A6%A6%E0%A6%BF%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 144, "scraped_at": "2026-02-05T12:39:21.694068"}
{"title": "ব্যাংক হিসাব তলব নিয়ে ড. দেবপ্রিয় যা বললেন", "body": "২০০৬ সালের আগস্ট মাস। বিনিয়োগ বোর্ডের কিছু পরিসংখ্যান ও তথ্য নিয়ে প্রশ্ন তোলায় বেসরকারি গবেষণা প্রতিষ্ঠান সেন্টার ফর পলিসি ডায়ালগের (সিপিডি) ড. দেবপ্রিয়সহ দেশের বরেণ্য ব্যক্তিদের বিরুদ্ধে মানহানির মামলা হয়েছিল। তখন ছিল বিএনপির শাসনামল। তখনও এনবিআরকে দিয়ে ড. দেবপ্রিয়র ৬ বছরের ব্যাংক হিসাব তলব করা হয়েছিল। রবিবার এক সংবাদ সম্মেলনে সংগঠনটি চলতি ২০১৫-১৬ অর্থবছর শেষে লক্ষ্যমাত্রার চেয়ে সরকারের রাজস্ব আয়ে ৪০ হাজার কোটি টাকা ঘাটতি থাকবে বলার পরদিন সোমবার ড. দেবপ্রিয়র ব্যাংক হিসাব তলব করা হয়েছে।শুধু ড. দেবপ্রিয়ই নয়, তার স্ত্রী ইরিনা ভট্টাচার্যের ৮ বছরের ব্যাংক হিসাব এবং শেয়ারবাজারে বিনিয়োগ হিসাবও তলব করেছে এনবিআর। একই দিন কর অঞ্চল-১ এর সার্কেল-১৪ থেকে তাদের আয়কর নথি তলব করা হয়।এ প্রসঙ্গে ড. দেবপ্রিয় বাংলা ট্রিবিউনকে বলেন, বিএনপির সেই আমলেও আমার ব্যাংক হিসাব তলব করা হয়েছিল। সেই সময় দেশের অবস্থা খুবই খারাপ ছিল। তখন প্রত্যক্ষ বিনিয়োগের তথ্য উপাত্ত নিয়ে মাহমুদুর রহমান ক্ষুব্ধ হলেন। বিএনপি সরকার এনবিআরকে দিয়ে আমার ৬ বছরের ব্যাংক হিসাব তলব করেছিল।তিনি বলেন, এখন সরকারের রাজস্ব আয়ে ৪০ হাজার কোটি টাকা ঘাটতির কথা বলা হয়েছে সংবাদ সম্মেলনে। কিন্তু ২০০৬ সালে আরও বড় সমস্যা দেখা দিয়েছিল। তখন হাওয়া ভবনের যুগ ছিল। সেই সময়ে আমার নামে গ্রেফতারি পরোয়ানাও জারি হয়েছিল। কোনও সমন ছাড়াই আমাকে গ্রেফতার করার চেষ্টা হয়েছিল। ৩ জানুয়ারি রবিবার ব্র্যাক ইন সেন্টারে সিপিডির সংবাদ সম্মেলনে বলা হয়েছে, চলতি অর্থবছরে লক্ষ্যমাত্রার তুলনায় চলতি অর্থবছরের প্রথম পাঁচ মাসে আদায় প্রবণতা অনেক কম। আর স্পেক্ট্রামের নিলামের অর্থও চলতি বছর পাওয়ার সম্ভাবনা নেই। সব মিলিয়ে চলতি অর্থবছর প্রায় ৪০ হাজার কোটি টাকা রাজস্ব ঘাটতি হবে। এক্ষেত্রে জাতীয় রাজস্ব বোর্ডের (এনবিআর) পরিবর্তে অর্থ মন্ত্রণালয়ের তথ্য ব্যবহার করা হয়েছে। এ ছাড়া গত অর্থবছরে রাজস্ব আদায়ের যে তথ্য এনবিআর দেখিয়েছে তার চেয়ে সাড়ে ১২ হাজার কোটি টাকা কম আদায় হয়েছে বলে উল্লেখ করা হয় সংবাদ সম্মেলনে। বিভিন্ন সময়ে সংস্থাটি সরকারের নেওয়া বিভিন্ন পদক্ষেপের সমালোচনাও করেছে। ২০১২ সালে থেকে সংগঠনটি বলে আসছে, দেশের বিনিয়োগ পরিস্থিতি স্থবির হয়ে আছে। দেবপ্রিয়র ভাষায়, ব্যবসার পরিবেশের জন্য অন্যতম তিন বাধা হলো অবকাঠামো, অর্থায়ন ও দুর্নীতি। এরপর আছে আমলাতান্ত্রিক জটিলতা। ২০১০ সালে দুর্নীতি চার নম্বরে থাকলেও ২০১২ তা দুই নম্বরে উঠে এসেছে। বিভিন্ন সময়ে অর্থনৈতিক বিষয়ের পাশাপাশি রাজনৈতিক বিভিন্ন বিষয়েও মন্তব্য করেছে সংস্থাটি। ঋণ কেলেংকারি ও সরকারের বিভিন্ন প্রতিষ্ঠানের দুর্বলতাও তুলে ধরেছে বিভিন্ন সময়। তখন থেকেই সরকারের একাধিক মন্ত্রী সিপিডির বক্তব্যের সমালোচনা করেছেন। সিপিডি দেশের উন্নয়ন বাধাগ্রস্ত করছে বলে মন্তব্য করেছেন বাণিজ্যমন্ত্রী তোফায়েল আহমেদ। সম্প্রতি সচিবালয়ে বাণিজ্য মন্ত্রণালয়ে সাংবাদিকদের সঙ্গে তিনি এ কথা বলেন।তোফায়েল আহমেদ বলেন, সিপিডি কোনও দিন বাংলাদেশের ভালো কাজের প্রশংসা করেনি। বরং দেশ উন্নয়ন থেকে পিছিয়ে যাক সেই কাজ করে আসছে। মন্ত্রী আরও বলেন, কেনিয়ার রাজধানী নাইরোবিতে সম্প্রতি অনুষ্ঠিত বিশ্ব বাণিজ্য সংস্থার (ডব্লিউটিও) মন্ত্রী পর্যায়ের (এমসি-১০) সম্মেলনের অর্জন সম্পর্কে সেন্টার ফর পলিসি ডায়ালগ (সিপিডি) যেসব তথ্য পরিবেশন করেছে তা সঠিক নয়। এর আগে ২০১৩ সালে অর্থমন্ত্রী আবুল মাল আবদুল মুহিত সিপিডির প্রতিবেদনকে পক্ষপাতদুষ্ট মন্তব্য করে সংস্থাটির ‘সরকারবিরোধী’ ভূমিকার সমালোচনা করেন। অর্থমন্ত্রী বলেন, ‘আমার খুব দুঃখ লেগেছে, আমাদের সো কলড সিভিল সোসাইটি ধারাবাহিকভাবে আমাদের সরকারকে অ্যাটাক করে গেছে। তারা ইকনোমিস্ট-এর খবরকে সূত্র ধরে সরকারের সমালোচনা করেছে। কিন্তু কেউ কোনও গবেষণা করেনি। এটা আমার জন্য; সরকারের জন্য খুবই দুঃখের।’ রবিবার সংবাদ সম্মেলনে যা তুলে ধরেছিল সিপিডি অর্থবছরের প্রথম ৬ মাসে দেশের সামষ্টিক অর্থনীতি নিয়ে সিপিডির মূল্যায়নে বলা হয়েছিল চলতি ২০১৫-১৬ অর্থবছর শেষে লক্ষ্যমাত্রার চেয়ে সরকারের রাজস্ব আয়ে প্রায় ৪০ হাজার কোটি টাকা ঘাটতি থাকবে। এ অবস্থা চলতে থাকলে মধ্যমেয়াদী অর্থনৈতিক সম্ভাবনা কাজে লাগানো যাবে না দাবি করে সিপিডির এক প্রতিবেদনে বলা হয়েছে, দেশের অর্থনীতিতে বড় চ্যালেঞ্জ হয়ে দাঁড়িয়েছে বেসরকারি খাতের বিনিয়োগ ঘাটতি। মোট দেশজ উৎপাদনের (জিডিপি) প্রবৃদ্ধি ও কর্মসংস্থানসহ সামষ্টিক অর্থনীতিতেও এর বড় প্রভাব পড়ছে। ব্যাংকিং খাত বিনিয়োগবান্ধব নয় বলেই বিনিয়োগ বাড়ছে না। এছাড়া কাঙ্ক্ষিত প্রাতিষ্ঠানিক ও আইনি সংস্কারও হয়নি। রাজধানীর ব্র্যাক সেন্টারে এক সংবাদ সম্মেলনে এ প্রতিবেদন প্রকাশ করা হয়। এ সময় রাজস্ব আদায় নিয়ে আশংকা প্রকাশ করে বলা হয়, কয়েক বছর ধরে বেসরকারি খাতে বিনিয়োগ জিডিপির ২২ শতাংশের বেশি বাড়েনি। ফলে রাজস্ব আয় কমছে। গত অর্থবছরে রাজস্ব আয়ে লক্ষ্যমাত্রার চেয়ে ৩৭ হাজার কোটি টাকা ঘাটতি ছিল। এ বছর তা ৪০ হাজার কোটি টাকা ছাড়িয়ে যাবে। এক্ষেত্রে বিনিয়োগ কমার পাশাপাশি আরও কয়েকটি সমস্যা রয়েছে। এগুলো হল- রাজস্ব আদায়ে কাঠামোগত দুর্বলতা এবং উচ্চ লক্ষ্যমাত্রা। সংবাদ সম্মেলনে অর্থ মন্ত্রণালয়ের তথ্য ব্যবহার করে সিপিডি বিশ্লেষণ করে দেখেছে, আগামী ৬ মাসে গত বছরের লক্ষ্যমাত্রার চেয়ে আয় ৪২ দশমিক ৮ শতাংশ বাড়াতে হবে। অন্যদিকে করখেলাপিদের বিরুদ্ধে জাতীয় রাজস্ব বোর্ডের করা মামলাগুলোর নিষ্পত্তি করে কর আদায়ের কথা বলা হয়েছিল। কিন্তু এ পর্যন্ত তাতে খুব বেশি উন্নতি হয়নি। ড. দেবপ্রিয় বলেন, গত ৫ মাসে দেশে শান্তি ও স্থিতিশীলতা ছিল। বেশ কিছুদিন ধরেই বিশ্ববাজারে বিভিন্ন পণ্যের দাম নিম্নমুখী। অব্যাহতভাবে কমেছে জ্বালানি তেলের দাম। এরপরও বেসরকারি খাতে বিনিয়োগ বাড়েনি। সরাসরি বিদেশি বিনিয়োগেও (এফডিআই) অগ্রগতি নেই। এ পর্যন্ত যত বিনিয়োগ হয়েছে, বিদেশিরা লাভের টাকাই পুনঃবিনিয়োগ করেছে। বিদেশ থেকে নতুন পুঁজি আসেনি। এ ছাড়া শেয়ারবাজারে প্রাথমিক শেয়ার (আইপিও) কমেছে। শিল্প খাতে ঋণ প্রবাহে প্রবৃদ্ধি নেই। শিল্পের জন্য মূলধনী যন্ত্রপাতি আমদানি কমেছে। তিনি আরও বলেন, অর্থনীতিতে চাঞ্চল্য আনার জন্য উল্লেখযোগ্য কোনও সংস্কার হয়নি। এমনকি সরকার আর্থিক খাতের সংস্কারের বিষয়টি উপলব্ধিও করছে না। ফলে মধ্য মেয়াদে দেশের অর্থনৈতিক সম্ভাবনা কাজে লাগানো যাবে না। তিনি বলেন, বর্তমানে উন্নয়ন কর্মকাণ্ডে অর্থ ব্যয় করতে পারলেই সফলতা ধরা হয়। ব্যয়ের গুণগত মান এবং সাধারণ মানুষ এর সুফল পাচ্ছে কিনা সে ব্যাপারে নজর নেই। দেশের ব্যাংকিং খাতে বড় সমস্যা রয়েছে। সরকারি ব্যাংকে হলমার্কের মতো বড় কয়েকটি স্ক্যান্ডাল হয়েছে। বেসিক ব্যাংকের মতো ভালো একটি ব্যাংকের টাকা তছরুপ হয়েছে। ফলে এ খাতে বিশাল অংকের খেলাপি ঋণ সৃষ্টি হয়েছে। তার মতে, শুধু সরকারি ব্যাংকে নয়, বেসরকারি ব্যাংকেও খেলাপি অস্বাভাবিকভাবে বেড়েছে। বেসরকারি খাতের এসব ঋণের বড় অংশই ব্যাংকের পরিচালকদের মধ্যে। পরিচালকরাই নিজেদের মধ্যে সমন্বয় করে ঋণ নিয়েছেন। অর্থাৎ সামগ্রিকভাবেই ব্যাংকিং খাতে দুর্বৃত্তায়ন হচ্ছে। এতে ঋণের সুদের হারও কমানো যাচ্ছে না। তাই এটি নিশ্চিত করে বলা যায় বিনিয়োগের জন্য যে ধরনের ব্যাংকিং খাত দরকার, এখন দেশে তা নেই। ড. দেবপ্রিয়র এসব মন্তব্যের বিষয়ে এনবিআর এর কেউ কথা বলতে রাজি হননি।", "url": "https://www.banglatribune.com/business/67765/%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%B9%E0%A6%BF%E0%A6%B8%E0%A6%BE%E0%A6%AC-%E0%A6%A4%E0%A6%B2%E0%A6%AC-%E0%A6%A8%E0%A6%BF%E0%A7%9F%E0%A7%87-%E0%A6%A1.-%E0%A6%A6%E0%A7%87%E0%A6%AC%E0%A6%AA%E0%A7%8D%E0%A6%B0%E0%A6%BF%E0%A7%9F-%E0%A6%AF%E0%A6%BE-%E0%A6%AC%E0%A6%B2%E0%A6%B2%E0%A7%87%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গোলাম মওলা", "category": "business", "language": "bn", "token_count": 924, "scraped_at": "2026-02-05T12:39:23.765252"}
{"title": "১০ ডিসেম্বর মাদারীপুর মুক্ত দিবস পালিত", "body": "আজ ১০ ডিসেম্বর (বৃহস্পতিবার) মাদারীপুর মুক্ত দিবস। ১৯৭১ সালের এই দিনে পাকিস্তানি হানাদার বাহিনীর কবল থেকে মুক্ত হয়েছিল মাদারীপুর জেলা। এ উপলক্ষে মুক্তিযোদ্ধা সংসদ ও বিভিন্ন সংগঠনের পক্ষ থেকে বিভিন্ন কর্মসূচি পালিত হচ্ছে।বৃস্পতিবার সকালে মাদারীপুর মুক্ত দিবস উপলক্ষে শহীদ সরোয়ার হোসেন বাচ্চুর কবরে ফুল দিয়ে শ্রদ্ধা জানান জেলা মুক্তযোদ্ধা সংসদ, শহীদ বাচ্চু প্রাথমিক বিদ্যালয় ও শহীদ বাচ্চু উচ্চ বিদ্যালয়সহ সর্বস্তরের মানুষ। পরে একটি শোভাযাত্রা শহর প্রদক্ষিণ করে মুক্তিযোদ্ধা সংসদ কার্যালয়ে গিয়ে শেষ হয়। জেলা মুক্তিযোদ্ধা সংসদের সভাপতি শাজাহান হাওলাদারের সভাপতিত্বে অনুষ্ঠিত সংক্ষিপ্ত সমাবেশে বক্তব্য রাখেন মুক্তিযোদ্ধা মতিউর রহমান, যুবলীগ সভাপতি খালিদ হোসেন ইয়াদসহ প্রমুখ। বিকেলে মাদারীপুরের রণাঙ্গন সমাদ্দারে সমাবেশের আয়োজন করা হয়েছে। সেখানে প্রধান অতিথি থাকবেন নৌ-পরিবহন মন্ত্রী ও মুক্তিযোদ্ধা শাজাহান খান। /এআর/এফএস/", "url": "https://www.banglatribune.com/country/59959/%E0%A7%A7%E0%A7%A6-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%AE%E0%A6%BE%E0%A6%A6%E0%A6%BE%E0%A6%B0%E0%A7%80%E0%A6%AA%E0%A7%81%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A6%AA%E0%A6%BE%E0%A6%B2%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাদারীপুর প্রতিনিধি", "category": "country", "language": "bn", "token_count": 113, "scraped_at": "2026-02-05T12:39:25.576025"}
{"title": "ব্রাহ্মণবাড়িয়ায় সংঘর্ষে নিহত ১, আহত ৩০", "body": "ব্রাহ্মণবাড়িয়ার নবীনগরে দুই পক্ষের সংঘর্ষে একজন নিহত হয়েছেন। আহত হয়েছেন আরও ৩০ জন। এই ঘটনায় পুলিশ চার জনকে আটক করেছে। শুক্রবার দুপুরে উপজেলার পূর্ব ইউনিয়নের মোহল্লা গ্রামে এ ঘটনা ঘটে। এ ঘটনায় চারজনকে আটক করা হয়েছে।সংঘর্ষে নিহত ব্যক্তির নাম গোলাম কবির (৪৫)। আহতদের মধ্যে পাঁচজনকে আশঙ্কাজনক অবস্থায় ঢাকায় পাঠানো হয়েছে। আহতদের পরিচয় জানা যায়নি।নবীনগর থানার ভারপ্রাপ্ত কর্মকর্তা (ওসি) ইমতিয়াজ আহম্মেদ জানান, পুলিশ ঘটনাস্থলে পৌঁছে পরিস্থিতি নিয়ন্ত্রণে এনেছে। পুলিশ ও এলাকাবাসী জানায়, মোহল্লা গ্রামের সৌদি আরব প্রবাসী কামাল ও খলিলের মধ্যে অর্থ লেনদেনকে কেন্দ্র করে গত বুধবার রিয়াদে হাতাহাতির ঘটনা ঘটে। এর জের ধরে শুক্রবার দুপুরে মোহল্লা গ্রামের মতি মিয়া মেম্বার ও ওবায়দুল মেম্বারের লোকজনের মধ্যে সংঘর্ষের ঘটনা ঘটে।/এনএস/এমএনএইচ/", "url": "https://www.banglatribune.com/country/64421/%E0%A6%AC%E0%A7%8D%E0%A6%B0%E0%A6%BE%E0%A6%B9%E0%A7%8D%E0%A6%AE%E0%A6%A3%E0%A6%AC%E0%A6%BE%E0%A7%9C%E0%A6%BF%E0%A7%9F%E0%A6%BE%E0%A7%9F-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7-%E0%A6%86%E0%A6%B9%E0%A6%A4-%E0%A7%A9%E0%A7%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ব্রাহ্মণবাড়িয়া প্রতিনিধি", "category": "country", "language": "bn", "token_count": 108, "scraped_at": "2026-02-05T12:39:27.429993"}
{"title": "ইউল্যাবে সত্যজিতের ‘হীরক রাজার দেশে’", "body": "প্রখ্যাত চলচ্চিত্রকার সত্যজিৎ রায়ের ‘হীরক রাজার দেশে’ এবার মঞ্চস্থ করবে থিয়েটার ইউল্যাব (ইউনিভার্সিটি অব লিবারেল আর্টস)। আগামী বৃহস্পতিবার সন্ধ্যা ৬টায় নজরুল ইন্সিটিউটে স্বনামেই এটির প্রদর্শনী হবে বলে জানিয়েছে থিয়েটার ইউল্যাব।প্রদর্শনী উপলক্ষে আয়োজিত অনুষ্ঠানে প্রধান অতিথি হিসেবে উপস্থিত থাকবেন নাট্যজন মামুনুর রশিদ। এছাড়া এদিন থাকবেন বিশ্ববিদ্যালয়টির বোর্ড অব গভর্নরবৃন্দ, শিক্ষক মণ্ডলী, প্রশাসকগণ, ছাত্রছাত্রী এবং তাদের অভিভাবকরা।‘হীরক রাজার দেশে’ এমন একটি দেশের গল্পে নির্মিত, যেখানে রাজা ভীষণ অত্যাচারী। বিজ্ঞানীর সাহায্যে জনগণের মগজধোলাই করে যিনি আজীবন ক্ষমতায় থাকতে চান। একজন শিক্ষক তার বিরুদ্ধে রুখে দাঁড়ান। গোপী আর বাঘা, এ দুই জাদুকর শিল্পীর সাহায্যে রাজার পতন ঘটে এবং দেশে ফিরে আসে শান্তি ।বৃহস্পতিবারের অনুষ্ঠানটিতে সহযোগিতা করছে প্রাইম ব্যাংক লিমিটেড।", "url": "https://www.banglatribune.com/entertainment/stage/60465/%E0%A6%87%E0%A6%89%E0%A6%B2%E0%A7%8D%E0%A6%AF%E0%A6%BE%E0%A6%AC%E0%A7%87-%E0%A6%B8%E0%A6%A4%E0%A7%8D%E0%A6%AF%E0%A6%9C%E0%A6%BF%E0%A6%A4%E0%A7%87%E0%A6%B0-%E2%80%98%E0%A6%B9%E0%A7%80%E0%A6%B0%E0%A6%95-%E0%A6%B0%E0%A6%BE%E0%A6%9C%E0%A6%BE%E0%A6%B0-%E0%A6%A6%E0%A7%87%E0%A6%B6%E0%A7%87%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 105, "scraped_at": "2026-02-05T12:39:29.346843"}
{"title": "রেডিও স্বাধীনে হাসান মাসুদ", "body": "রেডিও স্বাধীনের (৯২.৪ এফএম) নিয়মিত অনুষ্ঠান ‘উড়াধুড়া ভালবাসা’য় অতিথি হয়ে আসছেন অভিনেতা হাসান মাসুদ। তার অংশগ্রহণের এ পর্বটি হবে বৃহস্পতিবার (আজ) রাত ১১ টায়। জানা যায়, এতে তিনি নিজের ভালবাসার কথা বলবেন। একই সঙ্গে শ্রোতাদের ভালবাসার গল্প শুনবেন তিনি। অনুষ্ঠানটি উপস্থাপনা করবেন আরজে কাযরিয়া।রেডিও স্বাধীনের সহযোগী নির্বাহী পরিচালক মীর রাব্বী বলেন, ‘তরুণ শ্রোতাদের বিনোদনের কথা মাথায় রেখে সাপ্তাহিক এই অনুষ্ঠানটি সাজানো হয়েছে। হাসান মাসুদ টিভি নাটকের অন্যতম জনপ্রিয় মুখ। আশা করি, এই পর্বের অনুষ্ঠানটি শুনে শ্রোতাদের ভাল লাগবে।’অনুষ্ঠান চলাকালীন ফোনের মাধ্যমে শ্রোতারা সরাসরি এতে অংশ নিতে পারবে। আর সেরা গল্প বলে বিজয়ীরা পাবেন বিশেষ উপহার।/এম/", "url": "https://www.banglatribune.com/entertainment/59211/%E0%A6%B0%E0%A7%87%E0%A6%A1%E0%A6%BF%E0%A6%93-%E0%A6%B8%E0%A7%8D%E0%A6%AC%E0%A6%BE%E0%A6%A7%E0%A7%80%E0%A6%A8%E0%A7%87-%E0%A6%B9%E0%A6%BE%E0%A6%B8%E0%A6%BE%E0%A6%A8-%E0%A6%AE%E0%A6%BE%E0%A6%B8%E0%A7%81%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 95, "scraped_at": "2026-02-05T12:39:31.359175"}
{"title": "তিনি এখন মিসেস স্বাগতা", "body": "‘কাজ আর কাজ। এর মধ্যে কীভাবে যে সময় বের করা যায়! রাশেদ ব্যস্ত, আমিও। দেখি, কোরবানি ঈদের কাছাকাছি সময়ে আকদটা করে রাখতে চাই। এরপর ফেব্রুয়ারিতে বিবাহোত্তর সংবর্ধনা হবে।’ কথাগুলো বলছিলেন অভিনয়শিল্পী স্বাগতা।অবশেষে শুভ সে ক্ষণ এলো। বুধবার রাজধানীর একটি কমিউনিটি সেন্টারে আকদ অনুষ্ঠানের আয়োজন করা হয়। তাই স্বাগতার নামের পাশে এখন যুক্ত হয়েছে ‘মিসেস’ শব্দটি। আর ‘মিস্টার’র চেয়ারে আছেন রাশেদ জামান।বুধবার বিয়ের পিঁড়িতে বসেছেন তারা। বেশ ঘরোয়াভাবে এ আয়োজন করা হয়েছিল। জানা গেছে, এ অনুষ্ঠানে দুই পরিবারের সদস্যরা উপস্থিত ছিলেন।এর আগে চলতি বছরের মে মাসে ৪ তারিখে তাদের বাগদান সম্পন্ন হয়েছিল রাশেদ-স্বাগতার। সেসময় উভয় পরিবারের সদস্যদরা উপস্থিত ছিলেন।রাশেদ জামান পেশায় চিত্রগ্রাহক। দেশের বেশ কিছু আলোচিত বিজ্ঞাপন ও নাটক-চলচ্চিত্র তার ক্যামেরায় পাওয়া গেছে। সম্প্রতি তিনি অমিতাভ রেজা পরিচালিত ‘আয়নাবাজি’ ছবির কাজ শেষ করেছেন।/এম/", "url": "https://www.banglatribune.com/entertainment/59184/%E0%A6%A4%E0%A6%BF%E0%A6%A8%E0%A6%BF-%E0%A6%8F%E0%A6%96%E0%A6%A8-%E0%A6%AE%E0%A6%BF%E0%A6%B8%E0%A7%87%E0%A6%B8-%E0%A6%B8%E0%A7%8D%E0%A6%AC%E0%A6%BE%E0%A6%97%E0%A6%A4%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 122, "scraped_at": "2026-02-05T12:39:33.324361"}
{"title": "আজ চাই আলু পরাটা", "body": "রাতের খাবারে ভাত বা রুটি একদম একঘেয়ে হয়ে যাচ্ছে। আজ দরকার একটু ভিন্নকিছু। চাইলেই আমরা রুটির বদলে আলু পরাটা বানিয়ে ফেলতে পারি। সঙ্গে একটু আলু ভর্তা যোগ করে বানিয়ে ফেলা যায় দারুণ আলু পরাটা । আজ রাতে হয়ে যাক আলু পরাটা। তেল -২ টেবিল চামচ পানি -আন্দাজ মতো পেয়াজ-মিহি কুচি ১/৪ কাপ ধনেপাতা -পছন্দ অনুযায়ী সরিষার তেল- ১ টেবিল চামচ টালা শুকনা মরিচ- ২/৩ টি ভাজার জন্য তেল- পরিমাণ মতো প্রণালী: প্রথমে আলুকে সেদ্ধ করে হাত দিয়ে ভালো করে চটকায়ে নিবেন । তেল ছাড়া ভর্তার সব উপকরন দিয়ে আলুকে মাখিয়ে নিবেন । তারপর প্যান এ সরিষার তেল দিয়ে আলু ভর্তা দিয়ে একটু ভেজে নিয়ে ঠান্ডা করে নিবেন ।তারপর আলুভর্তার সাথে ময়দা, লবণ, তেল ও আন্দাজমতো পানি দিয়ে মাখিয়ে ছোট ছোট লেচি কেটে বেলে নিবেন । তারপর পরাটার মতো কম তেল দিয়ে ভেজে গরম গরম পরিবেশন করুন । চাইলে একটু মাখন দিয়েও পরিবেশন করতে পারেন।", "url": "https://www.banglatribune.com/lifestyle/65063/%E0%A6%86%E0%A6%9C-%E0%A6%9A%E0%A6%BE%E0%A6%87-%E0%A6%86%E0%A6%B2%E0%A7%81-%E0%A6%AA%E0%A6%B0%E0%A6%BE%E0%A6%9F%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "lifestyle", "language": "bn", "token_count": 144, "scraped_at": "2026-02-05T12:39:35.213266"}
{"title": "থার্টিফার্স্ট নাইটের যত আয়োজন", "body": "নতুন বছরকে বরণ করে নেওয়ার জন্য তোড়জোড়ের শেষ নেই। নিরাপত্তাজনিত কারণে বেশ কড়াকড়ি থাকছে এবার বর্ষবরণ উৎসবে, উৎসব আয়োজনও অন্যান্যবারের তুলনায় কম। পার্টিপ্রেমীদের জন্য পাঁচতারকা হোটেলগুলোর অবশ্য বেশকিছু আয়োজন থাকছে। জেনে নিন নগরের থার্টিফার্স্ট নাইটের আয়োজন, আর ঠিক করে ফেলুন কোথায় উদযাপন করছেন বছরের শেষ রাতটি- ওয়েস্টিনে ব্ল্যাকআউট হোটেল ওয়েস্টিনে থার্টিফার্স্ট স্পেশাল পার্টি ‘ব্ল্যাকআউট’ শুরু হবে আজ রাত সাড়ে ৮ টায়। চলবে আগামীকাল ভোর ৪টা পর্যন্ত। বন্ধু অথবা প্রিয় মানুষকে নিয়ে পার্টিতে যোগ দিতে চাইলে টিকেট সংগ্রহ করতে হবে এখনই। ২০ বছরের উপরে সবাই অংশ নিতে পারবেন এ ডিজে পার্টিতে। একজনের টিকেট দাম পড়বে ৭০০০ টাকা এবং দুইজনের ১২০০০ টাকা। রাতের খাবার এবং সকালের নাস্তা পাবেন এই প্যাকেজে। ডিজে পার্টির বিশেষ আকর্ষণ হিসেবে রয়েছে মডেল রুমার কোরিওগ্রাফিতে ফ্যাশন শো। টিকেট সংগ্রহ করুন এখানে: www.tiny.cc/31stblackout র‍্যাডিসনে নিউ ইয়ার সেলিব্রেশন থার্টিফার্স্ট নাইটের বিশেষ উৎসব আয়োজন থাকছে হোটেল র‍্যাডিসন ব্লু ওয়াটার গার্ডেনে। আয়োজনে পারফর্ম করবেন নায়লা নাঈম ও তার ড্যান্স গ্রুপ। ডিজে শো মাতাবেন ডিজে রাতুল, ডিজে রোকন এবং ডিজে জেনিফা। কানিজ সুবর্ণা শ্রোতাদের শোনাবেন লাইভ মিউজিক। এছাড়া থাকছে জমকালো ফ্যাশন শো। উৎসব হলে আয়োজিত এ পার্টির টিকেট সংগ্রহ করতে হবে হোটেল লবি থেকে। হোটেল সারিনায় বিশেষ পার্টি থার্টিফার্স্ট নাইট উপলক্ষে ফ্যাশন শো, লাইভ মিউজিক, ডিজে, লাইভ ড্যান্সসহ বিভিন্ন আয়োজন থাকছে বনানীর সারিনা হোটেলে। টিকেটের জন্য যোগাযোগ করুন- ০১৭৮৬০০৫৫৪৪ রিজেন্সি হোটেলে থার্টিফার্স্ট নাইটের আয়োজন উৎসবপ্রেমীদের জন্য হোটেল রিজেন্সিতে থাকছে থার্টিফার্স্ট নাইটের জমকালো সব আয়োজন। ডিজে তান্নি, ডিজে প্রভা এবং ডিজে ডন মাতাবেন ডিজে পার্টি। এছাড়া থাকছে লাইভ ড্যান্স। পার্টি শুরু হবে রাত ৮টা থেকে। সিঙ্গেল টিকেট ৩৫০০ টাকা ও ডবল টিকেট ৬০০০ টাকা। লা মেরিডিয়ানে জমকালো শো ভিডিজে প্রিন্স এবং ডিজে সোনিকা মাতাবেন হোটেল লা মেরিডিয়ানের স্কাই বলরুম। থার্টিফার্স্ট নাইটের বিশেষ ডিজে শো তে থাকছে আরও নানা আয়োজন। টিকেটের জন্য রেজিস্ট্রেশন করুন এখানে http://goo.gl/aNAMgn", "url": "https://www.banglatribune.com/lifestyle/65993/%E0%A6%A5%E0%A6%BE%E0%A6%B0%E0%A7%8D%E0%A6%9F%E0%A6%BF%E0%A6%AB%E0%A6%BE%E0%A6%B8%E0%A7%8D%E0%A6%9F-%E0%A6%A8%E0%A6%BE%E0%A6%87%E0%A6%9F%E0%A7%87%E0%A6%B0-%E0%A6%AF%E0%A6%A4-%E0%A6%86%E0%A7%9F%E0%A7%8B%E0%A6%9C%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 281, "scraped_at": "2026-02-05T12:39:37.090958"}
{"title": "বেলাল খানের নতুন মিশন", "body": "বছরের শুরুতেই বেলাল খান ঘোষণা দিয়ে নতুন মিশনে নেমেছেন। বলেছেন- মিশ্র অ্যালবামের জন্য আর গাইবেন না। এ বছরে নিজের পছন্দের কিছু সিঙ্গেল গান প্রকাশ করবেন, সঙ্গে থাকবে মানসম্পন্ন ভিডিও। কথা ও কাজে তার বেশ মিল। এরই মধ্যে বেলাল তৈরি করে ফেলেছেন নতুন বছরের প্রথম গান। সম্পাদনার টেবিলে আছে মিউজিক ভিডিও। গাঙচিল মিউজিক-এর ব্যানারে যা ফেসবুক-ইউটিউবে আনুষ্ঠানিকভাবে প্রকাশ পাচ্ছে শিগগির। ‘পাগল তোর জন্য’খ্যাত গায়ক বেলাল খান জানান, নতুন বছরে একক ও দ্বৈত কণ্ঠের কয়েকটি গান প্রকাশ হবে তার। নতুন গানটিতে তার সঙ্গে গেয়েছেন প্রতিশ্রুতিশীল গায়িকা উপমা। বেলাল-উপমার গাওয়া এই গানের নাম ‘শুধু তোর জন্যে’। এটি লিখেছেন সোমেশ্বর অলি। সুর-সংগীত বেলালের নিজেরই করা। ভিডিওটি তৈরি করেছেন চন্দন রয় চৌধুরী। বেলাল বলেন, ‘নবাগত শিল্পী উপমা গানটি বেশ সুন্দর গেয়েছেন। আমার অন্য গানের ভিডিওর চেয়ে এটি বেশ আলাদা। সব মিলিয়ে এ গানে নতুন বেলাল খানকে পাবেন দর্শকরা।’ তিনি আরও জানান, এর পরপরই প্রকাশ করা হবে তার দ্বিতীয় একক ‘আর একটিবার’ অ্যালবামের দুটি গানের ভিডিও।", "url": "https://www.banglatribune.com/entertainment/songs/68293/%E0%A6%AC%E0%A7%87%E0%A6%B2%E0%A6%BE%E0%A6%B2-%E0%A6%96%E0%A6%BE%E0%A6%A8%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AE%E0%A6%BF%E0%A6%B6%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 150, "scraped_at": "2026-02-05T12:39:39.244220"}
{"title": "স্বাস্থ্যকর জাঙ্ক ফুড!", "body": "জাঙ্ক ফুড মানেই কী কেবল অস্বাস্থ্যকর খাবার? লাইফস্টাইল বিষয়ক ওয়েবসাইট বোল্ডস্কাই জানিয়েছে এমন কিছু জাঙ্ক ফুডের কথা, যেগুলো মানুষের শরীরের জন্য অত্যন্ত উপকারী। জেনে নিন সেগুলো কী কী- চকলেট যারা মনে করেন চকলেট কেবল শরীরের ক্ষতি সাধনই করে, তারা একদম ভুল ভাবছেন। বিশেষজ্ঞদের মতে, চকলেটে রয়েছে এমন কিছু উপাদান যা হৃদপিণ্ডকে সুস্থ রাখে। হুইপ ক্রিম স্বাস্থ্যকর জাঙ্কফুডের মধ্যে অন্যতম হচ্ছে হুইপ ক্রিম। প্রতিদিনের দুধের চাহিদা পূরণ করে এটি। মাখন মোটা হয়ে যাওয়ার ভয়ে অনেকে মাখন এড়িয়ে চলেন। তবে মাখন কিন্তু শরীরের জন্য অত্যন্ত উপকারী। সাম্প্রতিক গবেষণায় দেখা গেছে মাখনে থাকা ফ্যাট জাতীয় পদার্থ শরীরের জন্য প্রয়োজনীয় বিভিন্ন ভিটামিন দ্রুত শোষণ করতে সাহায্য করে। পপকর্ণ স্বাস্থ্যসম্মত জাঙ্ক ফুড হচ্ছে পপকর্ণ। এতে থাকা আঁশজাতীয় পদার্থ ও অ্যান্টিঅক্সিডেন্ট হৃদযন্ত্র সুস্থ রাখে ও ক্যান্সার প্রতিরোধ করে। ফ্রেঞ্চ ফ্রাই আলু দিয়ে তৈরি ফ্রেঞ্চ ফ্রাই জাঙ্ক ফুড হলেও শরীরের জন্য অত্যন্ত উপকারী। এটি দেহের রোগ প্রতিরোধ ক্ষমতা বাড়ায়। /এনএ/", "url": "https://www.banglatribune.com/lifestyle/62399/%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF%E0%A6%95%E0%A6%B0-%E0%A6%9C%E0%A6%BE%E0%A6%99%E0%A7%8D%E0%A6%95-%E0%A6%AB%E0%A7%81%E0%A6%A1", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক।।", "category": "lifestyle", "language": "bn", "token_count": 143, "scraped_at": "2026-02-05T12:39:41.332623"}
{"title": "চলে গেলেন পীযূষ গঙ্গোপাধ্যায়", "body": "পাঁচ দিন মৃত্যুর সঙ্গে লড়ে অবশেষে চলে গেলেন কলকাতার জনপ্রিয় অভিনেতা পীযূষ গঙ্গোপাধ্যায়। শনিবার ভারতের স্থানীয় সময় রাত ২টা ৫৫ মিনিটে কলকাতার একটি বেসরকারি নার্সিংহোমে তার মৃত্যু হয়। ২০ অক্টোবর দুর্গাপূজার সপ্তমীর দিন সন্ধ্যায় নিজে গাড়ি চালিয়ে হাওড়ায় যাচ্ছিলেন পীযূষ। তার সঙ্গে সামনের আসনেই ছিলেন নৃত্যশিল্পী মালবিকা সেন। সাঁতরাগাছি সেতুতে একটি লরির সঙ্গে সংঘর্ষে গাড়িটি একেবারে দুমড়ে যায়। মালবিকাকে চিকিৎসার পরে ছেড়ে দেওয়া হলেও গুরুতর আহত পীযূষের অবস্থার উন্নতি হয়নি। তার শারীরিক অবস্থা ছিল অত্যন্ত সঙ্কটজনক। দক্ষিণ কলকাতার যে নার্সিংহোমে তিনি ভর্তি ছিলেন সেখানকার চিকিৎসকেরা শনিবার সন্ধ্যায় জানিয়েছিলেন, ভেন্টিলেশনে থাকা সত্ত্বেও তার শ্বাসকষ্ট হচ্ছিল। রক্তচাপ যথেষ্ট কম ছিল তার। সঙ্গে ছিল প্রচণ্ড জ্বর। যকৃৎসহ বিভিন্ন অঙ্গ ভালোভাবে কাজ করছিল না। নার্সিংহোমের পক্ষ থেকে জানানো হয়েছে, পীযূষের ডান হাত, ডান পা এবং বুকের ডানদিকের পাঁচটি পাঁজর ভেঙে গিয়েছিল। মারাত্মক চোট ছিল মুখের দু’পাশে ও কপালে। প্রচুর রক্তপাত হওয়ায় এবং হাড় ভেঙে অস্থিমজ্জা রক্তে মিশে যাওয়ায় রক্তে সংক্রমণ বাড়ছিল। রবিবার সকালেই ময়নাতদন্তের জন্য তার মরদেহ কলকাতা মেডিক্যাল কলেজে নিয়ে যাওয়া হয়। স্থানীয় সময় বেলা সাড়ে ১২টা নাগাদ পীযূষের মরদেহ নিয়ে যাওয়া হয় তার বাড়িতে। দুপুর ২টার দিকে সেখান থেকে নিয়ে যাওয়া হয় টেকনিশিয়ান স্টুডিওতে। সেখান থেকে তার শেষকৃত্যের জন্য নিয়ে যাওয়ার কথা রয়েছে কেওড়াতলা মহাশশ্মানে। অভিনেতা পীযূষ গঙ্গোপাধ্যায় মৃত্যুর আগ পর্যন্ত বেশ কিছু ছবি ও অসংখ্য টিভি নাটকে অভিনয় করেছেন। এখনও তার অভিনীত বেশ কটি সিরিয়াল চলছে কলাকাতার বিভিন্ন টিভি চ্যানেলে। বিশেষকরে স্টার জলসার প্রচার চলতি জনপ্রিয় ধারাবাহিক ‘জল নূপুর’ এ ‘অমর্ত্য’ চরিত্রে অভিনয় করছিলেন তিনি। এর আগে ‘এন্টনি কবিয়াল’ এর রিমেকে উত্তমকুমারের বিকল্প অভিনয় করে খ্যাতি পান এই অভিনেতা। এদিকে হাসপাতালে ভর্তি হওয়ার পরেই তাকে দেখতে হাসপাতালে ছুটে যান কলকাতার মুখ্যমন্ত্রী মমতা বন্দ্যোপাধ্যায়। অভিনেতার অকাল মৃত্যুতে মমতা শোক প্রকাশ করেছেন। সূত্র: আনন্দবাজার ও কলকাতা প্রতিনিধি।", "url": "https://www.banglatribune.com/entertainment/59258/%E0%A6%9A%E0%A6%B2%E0%A7%87-%E0%A6%97%E0%A7%87%E0%A6%B2%E0%A7%87%E0%A6%A8-%E0%A6%AA%E0%A7%80%E0%A6%AF%E0%A7%82%E0%A6%B7-%E0%A6%97%E0%A6%99%E0%A7%8D%E0%A6%97%E0%A7%8B%E0%A6%AA%E0%A6%BE%E0%A6%A7%E0%A7%8D%E0%A6%AF%E0%A6%BE%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 274, "scraped_at": "2026-02-05T12:39:43.171118"}
{"title": "পতেঙ্গায় মাইলস, কক্সবাজার নগরবাউল", "body": "ইংরেজি বর্ষ বিদায় এবং বরণ উপলক্ষে সারা দেশেই চলছে এখন জমজমাট কনসার্ট আয়োজন। তাই সংগীত প্রেমিদের সচেতন নজর দেশের বড় ব্যান্ড তারকা এবং উল্লেখযোগ্য কনসার্ট ভেন্যুগুলোর দিকে। কে কোথায় এই স্মরনীয় রাতে গাইবেন-গাওয়াবেন দর্শকদের, সেটা যাচাই বাছাইয়ের সময় এসে গেছে। তেমন দর্শক-শ্রোতাদের জন্য সুখবর মিলেছে আজই (মঙ্গলবার)। জানা গেছে, থার্টিফাস্ট নাইট মাতাতে চট্টগ্রামের পতেঙ্গা সৈকতে থাকছেন শাফিন আহমেদ ও তার ব্যান্ড মাইলস। বৈশাখী ধামাকা শীর্ষক এই কনসার্টে আরও পারফর্ম করবে ব্যান্ড জলের গান, কণ্ঠশিল্পী হায়দার হোসেন, ফকির শাহাবুদ্দিন, সন্দীপন ও চৈতি মুৎসুদ্দি। বৈশাখী টেলিভিশনের এই আয়োজনে সার্বিক সহযোগিতা করছে চট্টগ্রাম সিটি কর্পোরেশন। আয়োজক সূত্রে জানা গেছে, সরাসরি এ কনসার্ট উপভোগ করা যাবে একদম ফ্রি তবে তার আগে এসএমএস-এর মাধ্যমে নাম নিবন্ধন করতে হবে। এ বিষয়ে বিস্তারিত জানা যাবে বৈশাখী টেলিভিশনের পর্দায়। এদিকে একই রাতে কক্সবাজার সমুদ্র সৈকত মাতাতে ঢাকা থেকে উড়ে যাচ্ছেন জেমস ও তার নগর বাউল সদস্যরা। পর্যটন কর্পোরেশনের এই বিচ-কনসার্টে নগর বাউল মূল চমক হিসেবে থাকলেও একই মঞ্চে গাইবেন আরও বেশ কজন শিল্পী। নতুন বছরকে স্বাগত জানাতে কাউন্ট-ডাউন পর্বে মঞ্চে থাকবেন জেমস ও তার গান।", "url": "https://www.banglatribune.com/entertainment/63787/%E0%A6%AA%E0%A6%A4%E0%A7%87%E0%A6%99%E0%A7%8D%E0%A6%97%E0%A6%BE%E0%A7%9F-%E0%A6%AE%E0%A6%BE%E0%A6%87%E0%A6%B2%E0%A6%B8-%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%A8%E0%A6%97%E0%A6%B0%E0%A6%AC%E0%A6%BE%E0%A6%89%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 167, "scraped_at": "2026-02-05T12:39:45.118278"}
{"title": "বগুড়ায় পরিবহণ শ্রমিকদের সংঘর্ষে যুবলীগ নেতা নিহত", "body": "বগুড়ার সান্তাহারে সিএনজিচালিত অটোটেম্পু ও ইজিবাইক মালিক- শ্রমিক সংগঠনগুলোর সংঘর্ষে প্রতিপক্ষের ধারালো অস্ত্রের আঘাতে নিহত হয়েছেন সান্তাহার ইউনিয়ন যুবলীগের সাধারণ সম্পাদক শফিকুল ইসলাম। শুক্রবারের এই সংঘর্ষে উভয়পক্ষের অন্তত ১০ জন আহত হয়েছেন। আদমদীঘি থানার দায়িত্বপ্রাপ্ত কর্মকর্তা (ওসি) শওকত কবির বিষয়টি নিশ্চিত করেছেন। পুলিশ সূত্র জানায়, বগুড়ার সান্তাহারে আধিপত্য বিস্তার ও দুই দলের একীভূতকরণকে কেন্দ্র করে সিএনজি অটোরিকশা ও ব্যাটারিচালিত ইজিবাইক মালিক-শ্রমিক সমিতির নেতৃবৃন্দের মধ্যে দীর্ঘদিন ধরে বিরোধ চলে আসছিল। সিএনজি অটোরিকশা সমিতির দায়িত্বে ছিলেন নিহত যুবলীগ নেতা শফিকুল ইসলাম ও ইজিবাইক সমিতির দায়িত্বে ছিলেন জাপার নেতা ফেরদৌস হাসান সুমন। প্রত্যক্ষদর্শী সূত্র জানায়, শুক্রবার দুপুরে সান্তাহার শহরের সিএসডি গেটের সামনে উভয়পক্ষের এই সংঘর্ষে প্রতিপক্ষের ধারালো অস্ত্রের আঘাতে শফিকুল ইসলাম ও রাশেদুল ইসলাম বাদশা নামে দুই সহোদরসহ দুইপক্ষের অন্তত ১০ জন আহত হন। আহতদের হাসপাতালে নেওয়ার পথে শফিকুল ইসলাম মারা যান। তার ছবি তুলতে দেওয়া হয়নি। এ সময় সিএনজি সমিতির বিক্ষুদ্ধ শ্রমিকরা ইজিবাইক মালিক সমিতির সভাপতি ও আদমদীঘি উপজেলা জাতীয় পার্টির সাধারণ সম্পাদক ফেরদৌস হাসান সুমনের বাড়ি, জাতীয় পার্টি অফিস, উপজেলা জাপার সভাপতি এনএইচএম মিলনের ব্যবসা প্রতিষ্ঠানে, ইজিবাইক মালিক ও শ্রমিক সমিতি কার্যালয় এবং জাতীয় পার্টি নেতা শিবলির বাড়িসহ অন্তত ১০ স্থানে ভাংচুর ও অগ্নিসংযোগ করে। পরিস্থিতি নিয়ন্ত্রণে আনতে পুলিশ কয়েক রাউন্ড রাবার বুলেট ও টিয়ারশেল নিক্ষেপ করে। ওসি জানান, জাতীয় পার্টির সান্তাহার পৌর শাখার সভাপতি আব্দুল লতিফকে আটক করা হয়েছে। পরিস্থিতি বর্তমানে নিয়ন্ত্রণে আছে।", "url": "https://www.banglatribune.com/country/68175/%E0%A6%AC%E0%A6%97%E0%A7%81%E0%A7%9C%E0%A6%BE%E0%A7%9F-%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A3-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A6%A6%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বগুড়া প্রতিনিধি", "category": "country", "language": "bn", "token_count": 213, "scraped_at": "2026-02-05T12:39:47.117065"}
{"title": "রংয়ের আলোয় দিনপার", "body": "ভাইয়া, আমি গাড়িতে উঠবো, গাড়ি চালাবো- ৯ বছরের সাজ্জাদের চোখে খুশির ঝিলিক সকালের মিষ্টি রোদকে আরো ঝলমলে করে তুললো। ওদিকে জান্নাত, পাখি, স্মৃতি, মিম, শান্ত, জয়, মারিয়া, রহিম- এক ঝাঁক কচিকন্ঠের কলরব শোনা যাচ্ছে দোলনার ওপাশ থেকে, দোলনায় উঠতে ওদের আর তর সইছে না। খাদিজা, জুঁই, কল্পনা বিশাল ড্রাগনের মূর্তিটার দিকে বিস্ময়ভরা দৃষ্টিতে তাকিয়ে আছে, তাদের প্রশ্ন- এটা কি কামড়াবে? ১২ ডিসেম্বর এরকমই কিছু আনন্দঘন মুহূর্তের সৃষ্টি হয়েছিলো শ্যামলী শিশুমেলায়। তেজগাঁও শিল্প এলাকার একঝাঁক শিশুদের নিয়ে লাইট অফ হোপ আয়োজন করেছিল আনন্দ ভ্রমণের। তাদের সহযোগী ছিল বিশ্বখ্যাত রং বিপণনকারী প্রতিষ্ঠান জতুন বাংলাদেশ। শিশুদের কাছে সেদিনের সকালটা এসেছে একদমই অন্যরকম খুশির আমেজ নিয়ে। ঘুম ভেঙ্গেই তারা দেখলো তাদের নিয়ে শিশুমেলায় যাবার জন্য বাস এসে হাজির। নতুন পাওয়া জামা পরে হৈ হৈ রৈ রৈ করতে করতে বাসে উঠে বসলো। যাত্রাপথে তাদের গান আর উচ্ছ্বাসে পুরো বাস সরব হয়ে রইল। তাদের সাথে আনন্দে যোগ দিল লাইট অফ হোপ এবং জতুনের কর্মীরাও। প্রাণচঞ্চল এইসব কচিকাঁচার কলরবে সেদিন মুখর হয়ে উঠে শিশুমেলা। সুশৃঙ্খলভাবে তাদের বিভিন্ন রাইডে চড়ার সুযোগ করে দেওয়া হয়। প্রথমবারের মতো শিশুপার্কে বেড়াতে এসে প্রতিটি শিশুই ছিল আনন্দে উচ্ছল। খেলনা উপহার পাওয়াতে তাদের আনন্দ বেড়ে গেল আরও অনেকগুণে। এর আগে তেজগাঁও ওভারব্রিজের নিচে লাইট অফ হোপ পরিচালিত স্কুল দেয়ালকোঠায় এই শিশুদের অংশগ্রহণে আয়োজিত হয় চিত্রাঙ্কন প্রতিযোগিতার। জতুন বাংলাদেশের প্রতিনিধি নওরিন হক বলেন, তার প্রতিষ্ঠান সমাজের শিশুদের জন্য উন্নয়নমূলক যেকোনও কাজে সহায়তা করতে আগ্রহী। লাইট অফ হোপের প্রধান নির্বাহী ওয়ালিউল্লাহ ভূঁইয়ার মতে স্বেচ্ছাসেবী এই সংস্থাটি শিশুদের কাছে শিক্ষাকে আরও আকর্ষণীয় ও আনন্দময় করে তোলার লক্ষ্যে কাজ করে যাচ্ছে। যেহেতু এসব শিশুরা সমাজের পশ্চাৎপদ একটি জনগোষ্ঠীর অন্তর্ভুক্ত, তাদের জন্য এরকম একটি আয়োজন নিঃসন্দেহে আনন্দের।এ লক্ষ্যে তারা চালাচ্ছেন আরো একটি কার্যক্রম, যেটি এরই মধ্যে পরিচিতি পেয়েছে ‘পড়ুয়া’ নামে। শিশুদের পড়াশোনা নয়, পাশাপাশি মানসিক উন্নতির কথা বিবেচনা করেই লাইট অব হোপের মূল লক্ষ্য। তাদের ব্যাখ্যা- সৃজনশীল পরীক্ষা পদ্ধতি চালু হওয়ার পর তো স্কুলে একটি লাইব্রেরি থাকা বেশ গুরুত্বপূর্ণ হয়ে দাঁড়িয়েছে। আমরা শিশুদের সৃজনশীল হতে বলছি কিন্তু তাদের সৃজনশীলতা বৃদ্ধির জন্য সঠিক উপকরণ কিন্তু আমরা স্কুলে দিচ্ছি না। আমি অনেক স্কুলে দেখেছি বাচ্চারা ক্লাস ৪-৫ এ উঠে গেছে কিন্তু এখনও সঠিকভাবে বাংলা পড়তে পারে না। গল্পের বই পড়তে পড়তে যদি একটি বাচ্চার রিডিং স্কিল বাড়ে এবং নিজের মতো করে লেখার ক্ষমতা বাড়ে তাহলে শিক্ষক বা অভিভাবক হিসাবে আর গল্পের বইকে না বলার কোন যৌক্তিকতা নেই? উদ্যমী কিছু তরুণের হাত ধরে স্বেচ্ছাসেবি সংগঠন হিসেবে যাত্রা শুরু করে ‘লাইট অব হোপ’। সেই গল্পটাও একটু ভিন্ন।স্বপ্নের পথে প্রথম পদক্ষেপ ছিল ২০১৩ সালে ডেল আয়োজিত এডুকেশন চ্যালেঞ্জে অংশ নেওয়া। সেখানে সারা বিশ্বের শিক্ষার্থীদের পাঠানো ৮১৬টি প্রজেক্টের মাঝে বাংলাদেশের লাইট অব হোপ তৃতীয় স্থান লাভ করে। বেশির ভাগ ক্ষেত্রেই যেটা হয়, পুরস্কার জিতে প্রজেক্টের আর তেমন অগ্রগতি দেখা যায় না। কিন্তু লাইট অব হোপের ক্ষেত্রে সেটা হয়নি। শুধু পুরস্কারের অর্থ জিতে তারা পাঁচজনে থামেননি, কিশোরগঞ্জের পাকুন্দিয়ার পটুয়াভাঙ্গা গ্রামের পরশমণি শিক্ষা একাডেমিতে তারা সোলার প্যানেল স্থাপনের মধ্য দিয়ে স্বপ্নপূরণের প্রথম ধাপটি বাস্তবে সম্পন্ন করেন। ১৪ জুন আনুষ্ঠানিকভাবে স্কুলে হস্তান্তর করা হয় ল্যাপটপ, প্রোজেক্টরসহ ই-শিক্ষার সব উপকরণ। আধুনিক শিক্ষার সব সুবিধা নিয়ে স্কুলটিতে শিক্ষার্থীরা এখন স্বপ্ন দেখছে নতুন কিছু করার। লাইট অব হোপ শুধু শিক্ষা উপকরণই শিক্ষার্থীদের কাছে পৌঁছে দেয়নি, সেখানকার শিক্ষকদের কম্পিউটার প্রশিক্ষণেরও ব্যবস্থা করেছে। তা ছাড়া অভিভাবকদের স্বাস্থ্য, স্যানিটেশন, বাল্যবিবাহ, পরিবেশগত পরিবর্তন বিষয়ে স্কুলের মাধ্যমে সচেতন করে তুলছে। বাংলাদেশ সরকার প্রবর্তিত সব কটি অনলাইন সার্ভিসই এই স্কুলে পাওয়া যায়। সব মিলিয়ে স্কুলটি হয়ে উঠেছে শিক্ষা ও তথ্য-যোগাযোগের একটি সেতুবন্ধ।এই কর্মযজ্ঞের পাঁচজন কাণ্ডারি হলেন ওয়ালি, মারুফ, শোয়েব, মোমেল ও তৃপ্তি।", "url": "https://www.banglatribune.com/youth/63625/%E0%A6%B0%E0%A6%82%E0%A7%9F%E0%A7%87%E0%A6%B0-%E0%A6%86%E0%A6%B2%E0%A7%8B%E0%A7%9F-%E0%A6%A6%E0%A6%BF%E0%A6%A8%E0%A6%AA%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সানি করিম", "category": "youth", "language": "bn", "token_count": 546, "scraped_at": "2026-02-05T12:39:49.127527"}
{"title": "শ্রমিকদের অনির্দিষ্টকালের কর্মবিরতিতে চট্টগ্রাম বন্দরে অচলাবস্থা", "body": "চট্টগ্রাম বন্দরের নিউমুরিং কন্টেইনার টার্মিনাল (এনসিটি) আরব আমিরাত ভিত্তিক প্রতিষ্ঠান ডিপি ওর্য়াল্ডকে ইজারা দেওয়ার সিদ্ধান্তের প্রতিবাদে চট্টগ্রাম বন্দরে অনির্দিষ্টকালের শ্রমিক-কর্মচারীদের কর্মবিরতি চলছে। এতে বন্দরের জেটি, টার্মিনাল, শেড ও ইয়ার্ডে অচলাবস্থা তৈরি হয়েছে। বন্দর রক্ষা সংগ্রাম পরিষদের ডাকে বুধবার (৪ ফেব্রুয়ারি) সকাল ৮টা থেকে চট্টগ্রাম বন্দরে চলছে এ কর্মবিরতি। এ কর্মবিরতির কারণে বিভিন্ন জেটিতে অবস্থানরত জাহাজ থেকে কনটেইনার ও খোলা পণ্য ওঠানো-নামানোসহ সব ধরনের কাজ বন্ধ আছে। এমনকি বন্দর থেকে আমদানি পণ্যের ডেলিভারি, কনটেইনার হ্যান্ডলিং, জেটিতে জাহাজ আনা-নেওয়া, অফডক থেকে কনটেইনার আনা-নেওয়া এবং বন্দরের ভেতরে পণ্যবাহী গাড়ি চলাচল বন্ধ হয়ে গেছে। বন্দর রক্ষা সংগ্রাম পরিষদের সমন্বয়ক মো. হুমায়ুন কবীর জানিয়েছেন, সরকার যতক্ষণ ইজারা প্রক্রিয়া থেকে ফিরে আসবে না ততক্ষণ এ কর্মসূচি চলবে। এনসিটির ইজারা ডিপি ওর্য়াল্ডকে দেওয়ার সিদ্ধান্তের প্রতিবাদে বন্দর রক্ষা সংগ্রাম পরিষদ শনিবার থেকে সোমবার পর্যন্ত তিন দিন আট ঘণ্টা করে কর্মবিরতি পালন করে। সোমবার কর্মসূচি শেষে মঙ্গলবার সকাল ৮টা থেকে ২৪ ঘণ্টার কর্মবিরতির ডাক দেন তারা। মঙ্গলবার পুনরায় বন্দর রক্ষা সংগ্রাম পরিষদের সমন্বয়ক মো. ইব্রাহিম খোকন বুধবার সকাল ৮টা থেকে অনির্দিষ্টকালের কর্মবিরতির ডাক দেন। শনিবার প্রথমদিন কর্মবিরতির পর বন্দর কর্তৃপক্ষ আন্দোলনকারী চার জনকে তাৎক্ষণিক বদলি করে। একদিনে কর্মবিরতিতে রাজস্ব ক্ষতি নিরূপণ করতে ছয় সদস্যের একটি কমিটিও করে তারা। রবিবার আন্দোলনের সঙ্গে সম্পৃক্ত আরও ১২ জনকে বদলি করা হয়। সোমবার (২ ফেব্রুয়ারি) আন্দোলনরত আরও ১৫ কর্মচারীকে নতুন করে মোংলা ও পায়রা বন্দরে বদলি করা হয়েছে। নৌপরিবহন মন্ত্রণালয়ের এক অফিস আদেশে এ বদলির কথা জানানো হয়।", "url": "https://www.banglatribune.com/country/932507/%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A6%A6%E0%A7%87%E0%A6%B0-%E0%A6%85%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A6%BF%E0%A6%B7%E0%A7%8D%E0%A6%9F%E0%A6%95%E0%A6%BE%E0%A6%B2%E0%A7%87%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A6%AC%E0%A6%BF%E0%A6%B0%E0%A6%A4%E0%A6%BF%E0%A6%A4%E0%A7%87-%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নিজস্ব প্রতিবেদক, চট্টগ্রাম", "category": "country", "language": "bn", "token_count": 225, "scraped_at": "2026-02-05T12:39:51.123804"}
{"title": "১২ মাসে ২২ বিয়ে ২ বিচ্ছেদ", "body": "শাকিলা জাফর-রবি শর্মা খবরটি বছর শেষের দিকে হলেও বছরের সবচেয়ে আলোচিত বিয়ে কণ্ঠশিল্পী শাকিলা জাফরের। অনেকটা চুপিসারে বিয়ে করেন তিনি। পাত্র রবি শর্মা পেশায় তড়িৎ প্রকৌশলী। তবে বিয়ের তারিখ এখনও লুকিয়ে রেখেছেন তারা। শুভ-অর্পিতা দুই বাংলায় বেশ ঘটা করে বিয়ের আয়োজন করেন অভিনেতা আরিফিন শুভ। কলকাতার মেয়ে অর্পিতাকে বিয়ে করেন তিনি। এ দিনটি ছিল ভালোবাসা দিবসের দুই দিন পরে। ১৬ ফেব্রয়ারি। রবি-রামিজা ভালোবাসা দিবসেই (১৪ ফেব্রুয়ারি) বিয়ের কাজটি সেরে নেন সংগীতশিল্পী রবি চৌধুরী। পাত্রী রিফাত আরা রামিজা ঢাকা মেডিক্যাল কলেজের শেষবর্ষের ছাত্রী। জানা গেছে, এটি রবির তৃতীয় সংসার। সন্ধি-ঊর্মি ১০ বছর আগে যেদিন প্রেমের সম্পর্কের শুরু, ঠিক সেদিনই (২ এপ্রিল) বিয়ের কাজটি সারেন সংগীতশিল্পী সন্ধি। কনে ঊর্মিও গান লেখালেখির সঙ্গে যুক্ত। মিলন-মৌরি কনে মৌরি রহমানকে ১ মে বিয়ে করেন সংগীতশিল্পী মিলন মাহমুদ। এলিটা-আশফাক ৩০ মে বিয়ে করেন সংগীতশিল্পী এলিটা করিম এবং নির্মাতা আশফাক নিপুণ। তাদের চার বছরের নিখাদ প্রেমের সফল পরিনতি এটি। জয়িতা-শাহীন ৩১ জুলাই রবীন্দ্রসংগীতশিল্পী ফারহিন খান জয়িতা ও নাট্যশিল্পী মুস্তাফিজ শাহীন বিয়ে করেন। জয়িতা প্রয়াত অভিনেতা খালেদ খান ও রবীন্দ্রসংগীতশিল্পী মিতা হকের কন্যা। বর-কনে দীর্ঘদিনের বন্ধু। জেনি-তানভীর বছরের অন্যতম আলোচিত বিয়ে ছিল মডেল ও অভিনেত্রী জেনির। ৩১ জুলাই তিনি বিয়ে করেন চ্যানেল নাইনের অনুষ্ঠান বিভাগের প্রধান তানভীর খানকে। দু’জনেরই এটি ২য় সংসার। রোমানা-এলিন ৮ আগস্ট আবারও বিয়ের পিঁড়িতে বসেন অভিনেত্রী রোমানা। আমেরিকা প্রবাসী ব্যবসায়ী এলিন রহমানের সঙ্গে বিয়ে হয় তার। রোমানার এটি তৃতীয় সংসার। সাগর-শম্পা সুপারহিরো সাগর ও সুপারহিরোইন শম্পা হাসনাইন ১৫ আগস্ট বিয়ে বন্ধনে আবদ্ধ হন। সুমাইয়া শিমু-নজরুল ইসলাম বছরের অন্যতম আলোচিত বিয়ে ছিল ২৮ আগস্ট। এদিন বিয়ে বন্ধনে আবদ্ধ হন অভিনেত্রী সুমাইয়া শিমু। পাত্র নজরুল ইসলাম। তিনি যুক্তরাষ্ট্রভিত্তিক আন্তর্জাতিক বেসরকারি একটি সংস্থার কান্ট্রি ডিরেক্টর। আসিফ-অর্নি মডেল-অভিনেতা কাজী আসিফ কানাডা প্রবাসী অর্নি রহমানকে ৭ সেপ্টেম্বর বিয়ে করেন। স্পর্শিয়া-রাফসান ১ অক্টোবর ঘরোয়া আয়োজনে বিয়ে করেন অভিনেত্রী স্পর্শিয়া এবং নির্মাতা রাফসান আহসান। স্বাগতা-রাশেদ বাগদানের দিন বেশ ঘটা করে জানিয়েছিলেন কোরবানি ঈদের আশেপাশের সময়ে বিয়ে করবেন স্বাগতা ও চিত্রগ্রাহক রাশেদ জামান। সে অনুযায়ী ২৩ সেপ্টেম্বর বিয়ে করেন তারা। চৈতি-শাওন লাক্স চ্যানেল আই সুপারস্টার বিজয়ী ইশরাত জাহান চৈতি ৮ অক্টোবর বিয়ে করেন শাওন রয় যুবরাজকে। শাওন পেশায় ব্যবসায়ী। ইলিয়াস-নিশাত ১১ অক্টোবর নিউইয়র্কের কাজী অফিসে গিয়ে বিয়ে করেন সংগীতশিল্পী ইলিয়াস হোসাইন। কনে যুক্তরাষ্ট্র প্রবাসী নিশাত তাবাসসুম, মেডিক্যাল সায়েন্সের তৃতীয় বর্ষের ছাত্রী। ১২ নভেম্বর বিয়ে করেন চিরকুট ব্যান্ডের গিটারিস্ট ইমন। পাত্রী ফারজানা নীপা জেরী তার মামাতো বোন। কনসার্টের সাজে সাজানো মঞ্চে তারা বিয়ে করেন। মিমো-মারুফ ১৩ নভেম্বর আবারও বিয়ে করেন মডেল-অভিনয়শিল্পী লামিয়া মিমো। পাত্র সৈয়দ শাহরিয়ার মারুফ একটি বহুজাতিক সংস্থার কর্মকর্তা। ১৬ ডিসেম্বর বিয়ে করেন অভিনেত্রী শর্মীমালা ও অভিনেতা-নির্মাতা রাজিব সালেহীন। নিরব-তাসফিয়া গত বছরের ২৬ ডিসেম্বর বিয়ে করেছিলেন অভিনেতা নিরব। বিয়ের খবর নিবর প্রকাশ করেন ৬ জানুয়ারি। পাত্রী তাসফিয়া তাহের ঋদ্ধি। তিন্নি-আদনান প্রায় দুই বছর পর বিয়ের সংবাদ দেন অভিনেত্রী শ্রাবস্তী দত্ত তিন্নি। ২৯ অক্টোবর নিজের দ্বিতীয় বিয়ের খবর দেন তিনি। বর আদনান হুদা সাদ। ২০১৪ সালে ১৮ ফেব্রুয়ারি বিয়ে করেন তারা। সনিকা-আদি চলতি বছরের শুরুর ‍দিকে বিয়ে করেন ডিজে ও অভিনেত্রী সনিকা। পাত্র জয়নুল আদি ইসলাম। হৃদয়-সুজানা বিয়ের তিন মাসের মাথায় শোনা গিয়েছিল নানা গুঞ্জন। এর ৬ মাস পর দাম্পত্য জীবনের ইতি টানেন আলোচিত প্রেমিক দম্পতি হৃদয় খান ও সুজানা। সাড়ে তিন বছর প্রেম করে গত বছরের ১ আগস্ট বিয়ে করেছিলেন দুজন। এটি ছিল দুজনারই দ্বিতীয় বিয়ে। তারা বিয়ে করেছিলেন এ বছরের (২০১৫) ৬ এপ্রিল। শিমুল-নাদিয়া দীর্ঘদিন প্রেম। এরপর সবার দোয়া নিয়ে ২০০৮ সালের ২৮ ডিসেম্বর বিয়ের পিঁড়িতে বসেন তারা। ২০১৪ থেকে তারা আলাদা থাকতে শুরু করেন। তখন থেকেই শোনা যাচ্ছিল বিচ্ছেদের ধ্বনি। ২০১৫ সালে তাদের বিচ্ছেদ হয়।", "url": "https://www.banglatribune.com/entertainment/66015/%E0%A7%A7%E0%A7%A8-%E0%A6%AE%E0%A6%BE%E0%A6%B8%E0%A7%87-%E0%A7%A8%E0%A7%A8-%E0%A6%AC%E0%A6%BF%E0%A7%9F%E0%A7%87-%E0%A7%A8-%E0%A6%AC%E0%A6%BF%E0%A6%9A%E0%A7%8D%E0%A6%9B%E0%A7%87%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 546, "scraped_at": "2026-02-05T12:39:53.011225"}
{"title": "রাঙামাটি পৌরসভায় পুনরায় নির্বাচন দাবি জনসংহতির", "body": "রাঙামাটি পৌরসভা নির্বাচনের ফলাফল প্রত্যাখ্যান করে পুনরায় নির্বাচনের দাবি জানিয়েছে পার্বত্য চট্টগ্রাম জনসংহতি সমিতি। রবিবার রাঙামাটি জেলায় সকাল সন্ধ্যা অবরোধ পালন শেষে বিকালে এক সমাবেশে তারা এই দাবি জানান। ৩০ ডিসেম্বর অনুষ্ঠিত পৌরসভা নির্বাচনে রাঙামাটিতে আওয়ামী লীগের প্রার্থী আকবর হোসেন চৌধুরী বিজয়ী হন। তার নিকটতম প্রতিদ্বন্দ্বী ছিলেন জনসংহতি সমিতির প্রার্থী গঙ্গামানিক চাকমা। ওই নির্বাচনে ব্যাপক জালভোট প্রদান ও ভোট কারচুপির অভিযোগ তুলেছে পার্বত্য চট্টগ্রাম জনসংহতি সমিতি। সড়ক ও জলপথে অবরোধ ‘ক্ষমতাসীন দলীয় প্রার্থীর কর্মী ও সমর্থকদের ব্যাপক কারচুপি, চরম অনিয়ম ও প্রশাসনের পক্ষপাতিত্বমূলক ভূমিকার প্রতিবাদে এবং পার্বত্য চট্টগ্রাম চুক্তি বাস্তবায়নের দাবিতে’ জুম্ম জনগণের চলমান অসহযোগ আন্দোলনের অংশ হিসেবে পার্বত্য চট্টগ্রাম জনসংহতি সমিতি এইদিন রাঙামাটি পার্বত্য জেলায় সড়ক ও জলপথে অবরোধ কর্মসূচি পালন করে। অবরোধের কারণে সকাল থেকেই রাঙামাটি শহরে সকল প্রকার অভ্যন্তরীণ ও দূরপাল্লার যান চলাচল বন্ধ ছিলো। শহর থেকে কোনও বাস, লঞ্চ ছেড়ে যায়নি। অবরোধের সমর্থনে শহরের কয়েকটি স্থানে জনসংহতি সমিতির নেতাকর্মীদের পিকেটিং করতে দেখা গেছে। শহরের বিভিন্নস্থানে বিপুল সংখ্যক পুলিশ মোতায়েন থাকতে দেখা গেছে।", "url": "https://www.banglatribune.com/country/66875/%E0%A6%B0%E0%A6%BE%E0%A6%99%E0%A6%BE%E0%A6%AE%E0%A6%BE%E0%A6%9F%E0%A6%BF-%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE%E0%A7%9F-%E0%A6%AA%E0%A7%81%E0%A6%A8%E0%A6%B0%E0%A6%BE%E0%A7%9F-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%A6%E0%A6%BE%E0%A6%AC%E0%A6%BF-%E0%A6%9C%E0%A6%A8%E0%A6%B8%E0%A6%82%E0%A6%B9%E0%A6%A4%E0%A6%BF%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাঙামাটি প্রতিনিধি", "category": "country", "language": "bn", "token_count": 156, "scraped_at": "2026-02-05T12:39:54.831174"}
{"title": "কৃষি ও পল্লী ঋণের সুদের হার কমছে ২ শতাংশ", "body": "জানুয়ারি থেকে কৃষি ও পল্লী ঋণের সুদের হার ২ শতাংশ সুদ কমিয়েছে বাংলাদেশ ব্যাংক। ফলে আজ থেকে কৃষকেরা সর্বোচ্চ ১১ শতাংশ সুদে কৃষিঋণ নিতে পারবেন। ৩১ ডিসেম্বর পর্যন্ত ১৩ শতাংশ হারে ঋণ নিয়েছে ব্যাংকগুলো। সোমবার এ সংক্রান্ত একটি চিঠি বাংলাদেশ ব্যাংক থেকে অর্থ মন্ত্রণালয়ের ব্যাংক ও আর্থিক প্রতিষ্ঠান বিভাগে পাঠানো হয়েছিল। আমানত এবং ঋণের সুদের হারের নিম্মমুখী প্রবণতা বিবেচনায় অগ্রাধিকার খাত হিসেবে এই উদ্যোগ নেওয়া হয়েছে বলে ব্যাংক ও আর্থিক প্রতিষ্ঠান বিভাগকে জানিয়েছে বাংলাদেশ ব্যাংক।চিঠিতে বলা হয়েছে, বেসরকারি ও বিদেশি বাণিজ্যিক ব্যাংকগুলোর গ্রামাঞ্চলে শাখা কম হওয়ায় তাদেরকে মাইক্রোক্রেডিট রেগুলেটরি অথরিটি’র (এমআরএ) অনুমোদনপ্রাপ্ত ক্ষুদ্রঋণ প্রতিষ্ঠানের (এমএফআই) অংশীদারিত্বের ভিত্তিতে কৃষি ও পল্লী ঋণ বিতরণ করছে। এ সব প্রতিষ্ঠানের ঋণের সুদহার বর্তমানে ১৩ শতাংশ। কিন্তু ২০১৬ সাল থেকে এই হার ২ শতাংশ কমিয়ে সর্বোচ্চ ১১ শতাংশ করা হয়েছে। আর্থিক খাত সংস্কার কর্মসূচির আওতায় ১৯৮৯ সালের পর থেকে ব্যাংকগুলো নিজেরাই সুদের হার নির্ধারণ করতে পারে। তবে বৈশ্বিক মন্দা-পরবর্তী সময়ে উৎপাদনশীল খাতে ঋণ বাড়ানোর লক্ষ্যে কৃষি, মেয়াদি শিল্প, নিত্যপ্রয়োজনীয় পণ্য আমদানি এবং রফতানিমুখী শিল্পসহ বেশ কয়েকটি খাতে সুদের হারের সর্বোচ্চ সীমা নির্ধারণ করে বাংলাদেশ ব্যাংক। এরপর ২০১১ সালে এক নির্দেশনার মাধ্যমে কয়েকটি খাত ছাড়া সুদ হারের ঊর্ধ্বসীমা প্রত্যাহার করা হয়। তখন কৃষি এবং মেয়াদি শিল্প সুদের হার নির্ধারণ করা হয় ১৩ শতাংশ। সব ধরনের রফতানি ঋণে ৭ শতাংশ এবং নিত্যপ্রয়োজনীয় পণ্য তথা চাল, গম, চিনি, ভোজ্য তেল, ডাল, ছোলা, পেঁয়াজ ও খেজুর আমদানিতে সুদের হারের সর্বোচ্চ সীমা ১২ শতাংশ। ২০১২ সালের জানুয়ারিতে আরেক নির্দেশনার মাধ্যমে প্রাক-জাহাজীকরণ রফতানি ঋণ এবং কৃষি ছাড়া অন্যান্য খাতে সুদের হারের ঊর্ধ্বসীমা প্রত্যাহার করে বাংলাদেশ ব্যাংক।", "url": "https://www.banglatribune.com/business/66271/%E0%A6%95%E0%A7%83%E0%A6%B7%E0%A6%BF-%E0%A6%93-%E0%A6%AA%E0%A6%B2%E0%A7%8D%E0%A6%B2%E0%A7%80-%E0%A6%8B%E0%A6%A3%E0%A7%87%E0%A6%B0-%E0%A6%B8%E0%A7%81%E0%A6%A6%E0%A7%87%E0%A6%B0-%E0%A6%B9%E0%A6%BE%E0%A6%B0-%E0%A6%95%E0%A6%AE%E0%A6%9B%E0%A7%87-%E0%A7%A8-%E0%A6%B6%E0%A6%A4%E0%A6%BE%E0%A6%82%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 245, "scraped_at": "2026-02-05T12:39:56.879052"}
{"title": "পঞ্চগড়ে শিবিরের দুই নেতা আটক", "body": "পঞ্চগড়ে শিবিরের দুই নেতাকে আটক করেছে পুলিশ। সোমবার বিকালে জেলার সদর উপজেলার ধাক্কামারা ইউনিয়নের যতনপুকুরী এলাকা থেকে তাদের আটক করা হয়। পঞ্চগড় থানার ভারপ্রাপ্ত কর্মকর্তা (ওসি) মোহাম্মদ মমিনুল ইসলাম মোমিন বিষয়টির সত্যতা স্বীকার করেছেন।আটককৃতরা হলেন, শিবিরের পঞ্চগড় জেলা শাখার কোষাধ্যক্ষ মোহাম্মদ বেলাল ইসলাম রুবেল (২৪) ও তেঁতুলিয়া উপজেলা ছাত্র শিবিরের সভাপতি নাসির উদ্দিন (২৫)।পঞ্চগড় থানার ভারপ্রাপ্ত কর্মকর্তা (ওসি) মোহাম্মদ মমিনুল ইসলাম মোমিন জানান,আটককৃত ওই দুই শিবির নেতা নতুন কর্মী সংগ্রহ ও নাশকতার পরিকল্পনা করছিল, এমন গোপন সংবাদের ভিত্তিতে অভিযান চালিয়ে তাদের আটক করা হয়। এ সময় তাদের কাছ থেকে লিফলেট, চাঁদা আদায়ের রশিদ, সদস্য ভর্তি ফরম এবং তাদের নাম ও পদবী সম্বলিত সিল উদ্ধার করা হয়। তাদের বিরুদ্ধে পঞ্চগড় থানায় একাধিক মামলা রয়েছে বলেও তিনি জানান।/এআর/আরএ/", "url": "https://www.banglatribune.com/country/59499/%E0%A6%AA%E0%A6%9E%E0%A7%8D%E0%A6%9A%E0%A6%97%E0%A6%A1%E0%A6%BC%E0%A7%87-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A6%A6%E0%A7%81%E0%A6%87-%E0%A6%A8%E0%A7%87%E0%A6%A4%E0%A6%BE-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "পঞ্চগড় প্রতিনিধি", "category": "country", "language": "bn", "token_count": 116, "scraped_at": "2026-02-05T12:39:58.908630"}
{"title": "নারায়ণগঞ্জে শিবির ক্যাডার গ্রেফতার", "body": "নারায়ণগঞ্জে নাশকতা,বিস্ফোরণ ও সন্ত্রাস দমন আইনসহ বিভিন্ন অভিযোগে ৮ মামলার পলাতক আসামি শিবির ক্যাডার সাফায়েত উল্লাহকে(২৭)গ্রেফতার করেছে র‌্যাব-১১। রবিবার সকাল সাড়ে ১০টায় নারায়ণগঞ্জ শহরের আল্লামা ইকবাল রোডের একটি ফ্ল্যাট থেকে তাকে গ্রেফতার করা হয়।গ্রেফতারের সময় তার কাছ থেকে ‘প্রেস’ স্টিকার লেখা একটি মোটরসাইকেল ও তিনটি জিহাদি বই উদ্ধার করা হয়। সাফায়েতের বিরুদ্ধে নারায়ণগঞ্জে বড় ধরনের নাশকতার পরিকল্পনাসহ বিভিন্ন অভিযোগ রয়েছে।গ্রেফতারকৃত সাফায়েত উল্লাহ নোয়াখালী জেলার বেগমগঞ্জ থানার বারইতল এলাকার বাসিন্দা।র‌্যাব-১১ এর এএসপি শাহ মোহাম্মদ মশিউর রহমান জানান, সাফায়াত সরকার উৎখাতের জন্য ষড়যন্ত্রে জড়িত রয়েছে এমন তথ্য পাওয়া যায়। এছাড়া নারায়ণগঞ্জের বিভিন্ন স্থানে নাশকতার পরিকল্পনার ছক কষতে থাকেন তিনি। এ কারণে র‌্যাবের গোয়েন্দা নজরদারিতে ছিলেন তিনি।পরে রবিবার সকালে তাকে গ্রেফতার করা হয়।এএসপি আরও জানান,সাফায়েত মূলত জামায়াত ও শিবিরের দুর্ধর্ষ ক্যাডার। তার বিরুদ্ধে নোয়াখালী,বেগমগঞ্জ,সুধারাম,নারায়ণগঞ্জ,ঢাকা মহানগরের বিভিন্ন থানায় পুলিশের ওপর হামলা, বিস্ফোরণ,নাশকতা,সন্ত্রাস দমন আইনসহ বিভিন্ন অভিযোগে ৮ টি মামলা রয়েছে। এর মধ্যে তিনটি মামলায় তার বিরুদ্ধে গ্রেফতারি পরোয়ানা রয়েছে। সম্প্রতি সাফায়েত একটি মামলায় ১৫দিন কারাভোগ শেষে বড় ধরনের নাশকতার পরিকল্পনা নিয়ে নোয়াখালী থেকে নারায়ণগঞ্জ আসেন। /এআর/টিএন/আপ-এনএস/", "url": "https://www.banglatribune.com/country/63295/%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B6%E0%A6%BF%E0%A6%AC%E0%A6%BF%E0%A6%B0-%E0%A6%95%E0%A7%8D%E0%A6%AF%E0%A6%BE%E0%A6%A1%E0%A6%BE%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 162, "scraped_at": "2026-02-05T12:40:00.802280"}
{"title": "বিজয় দিবস তায়কোয়ন্দোতে চ্যাম্পিয়ন ঢাকা", "body": "ওয়ালটন ৭ম জাতীয় তায়কোয়ন্দোর দলগত ইভেন্টে পুরুষ সিনিয়র বিভাগে চ্যাম্পিয়ন হয়েছে ঢাকা। রানার্স আপ হয়েছে বসুন্ধরা গ্রুপ আর তৃতীয় স্থান অর্জন করেছে নারায়ণগঞ্জ।বাংলাদেশ আন্তর্জাতিক তায়কোয়ন্দো ফেডারেশনের ব্যবস্থাপনায় দুইদিন ব্যাপী এই প্রতিযোগিতা বুধবার পুরস্কার বিতরণীর মধ্য দিয়ে শেষ হয়।এছাড়া বিভিন্ন বিভাগে পাঁচজন শ্রেষ্ঠ খেলোয়াড় নির্বাচন করা হয়। তারা হলেন সায়মা আক্তার অর্পা (জুনিয়র মহিলা), সান্তনা রানী রায় (সিনিয়র মহিলা), আল-আমিন শিকদার (সিনিয়র পুরুষ), জাহিদুল ইসলাম (সিনিয়র পুরুষ) ও তৌহিদুল ইসলাম রাকীব (সিনিয়র পুরুষ)।প্রধান অতিথি হিসেবে উপস্থিত থেকে পুরস্কার বিতরণ করেন বাংলাদেশে নিযুক্ত উত্তর কোরিয়া দূতাবাসের চিফ অব মিশন হান সন আইকে। বিশেষ অতিথি হিসেবে উপস্থিত ছিলেন পৃষ্ঠপোষক প্রতিষ্ঠান ওয়ালটন গ্রুপের ফার্স্ট সিনিয়র এডিশনাল ডিরেক্টর এফ এম ইকবাল বিন আনোয়ার (ডন), বাংলাদেশ পুলিশের অ্যাসিস্ট্যান্ট ইন্সপেক্টর জেনারেল (অ্যাডমিন) রকফার সুলতানা খান (পিপিএম, বিপিএম), ওয়ালটন গ্রুপের সিনিয়র এজিএম মেহরাব হোসেন আসিফ ও বাংলাদেশ আন্তর্জাতিক তায়কোয়ন্দো ফেডারেশনের মহাসচিব সোয়ালমান শিকদার।/আরএম/এমআর/", "url": "https://www.banglatribune.com/sport/other-sports/64105/%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8-%E0%A6%A4%E0%A6%BE%E0%A7%9F%E0%A6%95%E0%A7%8B%E0%A7%9F%E0%A6%A8%E0%A7%8D%E0%A6%A6%E0%A7%8B%E0%A6%A4%E0%A7%87-%E0%A6%9A%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%A8-%E0%A6%A2%E0%A6%BE%E0%A6%95%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 135, "scraped_at": "2026-02-05T12:40:02.899772"}
{"title": "ঋণ ও আমানতের মধ্যকার সুদের ব্যবধান ৫ শতাংশের মধ্যে রাখার নির্দেশ", "body": "ঋণ ও আমানতের সুদের ব্যবধান (স্প্রেড) ৫ শতাংশের মধ্যে রাখার নির্দেশ দিয়েছে বাংলাদেশ ব্যাংক। সোমবার কেন্দ্রীয় ব্যাংক এ সংক্রান্ত একটি প্রজ্ঞাপন জারি করে। এতে বলা হয়েছে, ক্রেডিট কার্ড ও ভোক্তাগণ ছাড়া অন্যান্য সব খাতে ঋণ ও আমানতের সুদ হারের ব্যবধান ৫ শতাংশের মধ্যে রাখতে হবে। দেশের সব বাণিজ্যিক ব্যাংকের প্রধান নির্বাহীদের কাছে পাঠানো এ প্রজ্ঞাপনে আরও বলা হয়েছে, বাংলাদেশ ব্যাংকের নির্দশেনা অনুযায়ী এ ব্যবধানের হার নিম্নতর এক অঙ্কের মধ্যে থাকার কথা থাকলেও কিছু কিছু ব্যাংক ও ঋণ গ্রহীতার মধ্যে কিছুটা অস্পষ্টতা দেখা দিয়েছে। এ অবস্থায় কেন্দ্রীয় ব্যাংক ঋণ ও আমানতের ব্যবধান ৫ শতাংশীয় পয়েন্টের মধ্যে রাখার নিদের্শ দিচ্ছে। উল্লেখ্য, বাংলাদেশ ব্যাংকের এ নির্দেশনা এখনও মানছে না ২১টি বাণিজ্যিক ব্যাংক। এর মধ্যে ১৬টি বেসরকারি এবং ৫টি বিদেশি ব্যাংক।", "url": "https://www.banglatribune.com/business/65141/%E0%A6%8B%E0%A6%A3-%E0%A6%93-%E0%A6%86%E0%A6%AE%E0%A6%BE%E0%A6%A8%E0%A6%A4%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A6%95%E0%A6%BE%E0%A6%B0-%E0%A6%B8%E0%A7%81%E0%A6%A6%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%A7%E0%A6%BE%E0%A6%A8-%E0%A7%AB-%E0%A6%B6%E0%A6%A4%E0%A6%BE%E0%A6%82%E0%A6%B6%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 117, "scraped_at": "2026-02-05T12:40:05.046399"}
{"title": "টুঙ্গিপাড়ায় বঙ্গবন্ধুর সমাধিতে প্রধানমন্ত্রীর শ্রদ্ধা নিবেদন", "body": "প্রধানমন্ত্রী শেখ হাসিনা টুঙ্গিপাড়ায় জাতির পিতা বঙ্গবন্ধু শেখ মুজিবুর রহমানের সমাধিতে ফুল দিয়ে শ্রদ্ধা জানিয়েছেন। আজ শুক্রবার বেলা পৌনে ১২টায় শেখ হাসিনা টুঙ্গিপাড়া পৌঁছান। সঙ্গে আসেন ছোট বোন শেখ রোহানা। প্রধানমন্ত্রী শেখ হাসিনা ছোট বোন শেখ রেহানাকে সঙ্গে নিয়ে তার বাবা বঙ্গবন্ধু শেখ মুজিবুর রহমানের সমাধিসৌধের বেদিতে পুস্পস্তবক অর্পণ করেন। এরপর দুই বোন কিছুক্ষণ নীরবে সেখানে দাঁড়িয়ে ছিলেন। এসময় প্রধানমন্ত্রী শেখ হাসিনার চাচা শেখ কবির হোসেন, আওয়ামী লীগের উপদেষ্টা মণ্ডলির সদস্য কাজী আকরাম উদ্দিন আহমেদ, আন্তর্জাতিক বিষয়ক সম্পাদক লে. কর্নেল (অব.) ফারুক খান এমপি, ধর্ম বিষয়ক সম্পাদক অ্যাড. আলহাজ্ব শেখ মোহাম্মদ আব্দুল্লাহ, প্রধানমন্ত্রীর চাচাত ভাই শেখ সালাহ উদ্দিন জুয়েল, জেলা আওয়ামী লীগের সভাপতি চৌধুরী এমদাদুল হক, সাধারণ সম্পাদক মাহাবুব আলী খান, টুঙ্গিপাড়া উপজেলা আওয়ামী লীগের সভাপতি শেখ আব্দুল হালিম, সাধারণ সম্পাদক শেখ আবুল বশার খায়ের, গোপালগঞ্জ সদর উপজেলা আওয়ামী লীগের সাধারণ সম্পাদক রফিকুল ইসলাম মিটুসহ পদস্থ সামরিক ও বেসামরিক কর্মকর্তারাসহ প্রমুখ উপস্থিত ছিলেন। এরপর প্রধানমন্ত্রী শেখ হাসিনা শিক্ষা প্রতিষ্ঠানে ল্যাপটপ বিতরণ কর্মসূচি ও টুঙ্গিপাড়া শেখ রাসেল শিশুপার্কের উদ্বোধন করেন। প্রধানমন্ত্রী শুক্রবার বিকাল ৩টা পর্যন্ত টুঙ্গিপাড়ায় অবস্থান করবেন। এরপর তার ঢাকার উদ্দেশ্যে রওনা দেওয়ার কথা রয়েছে।", "url": "https://www.banglatribune.com/country/68049/%E0%A6%9F%E0%A7%81%E0%A6%99%E0%A7%8D%E0%A6%97%E0%A6%BF%E0%A6%AA%E0%A6%BE%E0%A7%9C%E0%A6%BE%E0%A7%9F-%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81%E0%A6%B0-%E0%A6%B8%E0%A6%AE%E0%A6%BE%E0%A6%A7%E0%A6%BF%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গোপালগঞ্জ প্রতিনিধি", "category": "country", "language": "bn", "token_count": 175, "scraped_at": "2026-02-05T12:40:07.333764"}
{"title": "পেঁয়াজের কালি দিয়ে আইড় মাছের ঝোল", "body": "গতানুগতিক রান্নার স্বাদে খানিকটা ভিন্নতা নিয়ে আসতে যোগ করতে পারেন দু একটি অতিরিক্ত উপকরণ। যেমন আইড় মাছের ঝোলের অতি সাধারণ একটি রান্না কেবল পেঁয়াজের কালির স্বাদেই হয়ে উঠতে পারে অনন্য। জেনে নিন রেসিপি- উপকরণ আইড় মাছ- ৫০০ গ্রাম পেঁয়াজের কালি- ৮/১০ টা (গোড়া) পেঁয়াজ কুচি- ২/৩টি রসুন বাটা- ১ চা চামচ মরিচ গুঁড়া- আধা চা চামচ হলুদ গুঁড়া- আধা চা চামচ জিরা গুঁড়া- আধা চা চামচ কাঁচামরিচ- কয়েকটি লবণ- পরিমান মতো তেল- ৫/৬ টেবিল চামচ পানি- ১ কাপ প্রস্তুত প্রণালী দেখে নিন কীভাবে প্রস্তুত করবেন আইড় মাছের ঝোল- ছবি: লেখক /এনএ/", "url": "https://www.banglatribune.com/lifestyle/63521/%E0%A6%AA%E0%A7%87%E0%A6%81%E0%A7%9F%E0%A6%BE%E0%A6%9C%E0%A7%87%E0%A6%B0-%E0%A6%95%E0%A6%BE%E0%A6%B2%E0%A6%BF-%E0%A6%A6%E0%A6%BF%E0%A7%9F%E0%A7%87-%E0%A6%86%E0%A6%87%E0%A7%9C-%E0%A6%AE%E0%A6%BE%E0%A6%9B%E0%A7%87%E0%A6%B0-%E0%A6%9D%E0%A7%8B%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাহাদাত উদরাজী", "category": "lifestyle", "language": "bn", "token_count": 91, "scraped_at": "2026-02-05T12:40:09.159018"}
{"title": "বলিউড বিজয়ীদের ব্যর্থ সন্তানেরা", "body": "ভাবতেই ভালো লাগে- জন্মের ঠিক পরপরই মিডিয়ার প্রথম পাতায় খবর চলে আসা। ক্যামেরাগুলোর অনুসরণ বা কোনও পার্টিতে পরা পোশাক নিয়ে আলোচনা-হুলুস্থুল। বলিউড তারকার সন্তান হলেই যেন এই প্রাপ্তিটা জোটে বিনামূল্যে, বিনা কষ্টে। কৈশর শেষে বলিউডে কোনও নামজাদা পরিচালকের হাত ধরে অনায়াসে প্রবেশ করাটাও যেন সেই তারকা সন্তানের নিয়তির লিখন। সর্বশেষ এমনই ভাগ্য নিয়ে বলিউডে এসেছেন সুনিল শেঠির কন্যা আথিয়া শেঠি। যার সঙ্গে অভিষেক ঘটেছে আরেক তারকার পুত্র সুরাজ পাঞ্চোলির। জিয়া খান মৃত্যু রহস্য নিয়ে নানা গুজব থাকলেও সুরাজের জমকালো অভিষেক কেউ ঠেকাতে পারেনি। রেডিমেড এই নিয়তিও যে মুখ ফিরিয়ে নেয়, সেই নজিরও কিন্তু আছে বলিউড পাড়ায়। সেই ব্যর্থতার গল্প নিয়ে আজকের বিশেষ ফিচার।দেব আনন্দ পুত্র:দেব আনন্দের ছেলে কোনও এক সময় বলিউডে চেষ্টা করেছিলেন, সেটাও মনে হয় অনেকের অজানা। সত্যি সত্যি সুনীল আনন্দ বাবার ঝলমলে জীবন দেখে বলিউডে এসেছিলেন ‘নিয়তির গড়া ভাগ্য’ নিয়ে। সেই ভাগ্য অবশ্য তাকে খুব বেশি সঙ্গ দেয়নি। অল্প দিনেই সুনীল বুঝতে পারেন যে বলিউড তার সঠিক স্থান নয়। দিনের পর দিন তাই মাটি কামড়ে না থেকে তিনি বেছে নেন অন্য জীবন। কাজলের বোন:এমনিতে ‘কাজলের বোন’ বিশেষণে ভালই লাগার কথায়! তাই বলে দিনের পর দিন, একই মিডিয়ায় কাজ করার পরেও যদি তনুজার মেয়ে বা কাজলের বোন হিসেবে পরিচিত হতে হয়, তাহলে বুঝে নিতে হবে বলিউড তার স্থান নয়। দেরিতে হলেও বিষয়টি হাড়ে হাড়ে টের পেয়েছেন তানিশা। ‘নিল অ্যান্ড নিকি’ ছবিতে বোল্ড হয়েও সেই বিশেষ বিশেষণটি থেকে দূরে আসতে পারেননি। আবার গেল আসরের ’বিগবস’-এ রানারআপ হয়েও আসতে পারেননি আগ্রহের কেন্দ্রবিন্দুতে। তাই আজও তানিশা কাজলেরই বোন! সিংহাসনচ্যুত খান-সন্তান:ফিরোজ খানকে বলা হয় বলিউডের ট্রেন্ড সেটার। একসময় যা কিছু অসম্ভব মনে হতো , তার সবই খানেরা করে দেখিয়েছেন। এক ছবিতে শ্রীদেবী তো আরেকটায় রেখাকে নিয়েছেন। বিকিনি পরা দৃশ্য দেখিয়ে বলিউডে আলোচনার ঝড় তুলেছেন। সেই খান-পুত্র ফারদিন খানের ক্যারিয়ার খান খান করে ভেঙ্গে পড়েছে একটার পর একটা ফ্লপ সিনেমার মাধ্যমে। ‘প্রেম আগান’ থেকে শুরু করে ‘অল দ্য বেস্ট’, কোনওটি দিয়েই যুতসই কিছু করতে পারেননি খানপুত্র। সান অব গব্বর:যুগান্তকারী চরিত্র, ইতিহাস সৃষ্টিকারী সিনেমা- ‘শোলে’। এই সিনেমায় নায়কদের পাশ কাটিয়ে সামনে এগিয়ে এসেছিলেন খলনায়ক। তার নাম আমজাদ খান। সেই আমজাদ খানের ছেলে শাদাব খান বলিউডে কিছুই করতে পারেননি। রানী মুখার্জির সঙ্গে ‘রাজা কি আয়েগি বারাত’-এ শাদাব ছিলেন। ব্যস অতটুকুই। এর আর কোনও ‘পর’ নেই। একতার একটি ভাই:বোনের নামে একটা সময় কাঁপত টিভি চ্যানেল সবক’টি। আর ভাইয়ের নামে টিকিট বিক্রি হয় না একটিও। তুষার কাপুর, জিতেন্দ্রর ছেলে টিভি মিডিয়া কুইন একতা কাপুরের ভাই। একের পর এক সিনেমা করেছেন লিড চরিত্রে। বোনের প্রযোজনাতেও সামনে এসেছেন বারবার। তবুও তিনি ব্যর্থ! টাকা, লগ্নি, ব্যানার, ক্ষমতা- কোনও কিছু দিয়ে দর্শকের ভালোবাসা কেনা যায় না- তুষার তারই বড় প্রমাণ। এই তালিকায় আরও আছেন বলিউড শাহেনশাহ অমিতাভ বচ্চন পুত্র অভিষেক বচ্চন, রাজেশ খান্নার দুই মেয়ে টুইঙ্কল খান্না, রিঙ্কি খান্না, রাজকাপুরের ছেলে রাজিব কাপুর, হেমামালিনি কণ্যা এশা দেওল, মালা সিনহার মেয়ে প্রতিভা সিনহাসহ অনেকে। দিনের পর দিন বড় হতে থাকা এই তালিকা বলে দেয়, শুধু সোনার চামচ মুখে দিয়ে জন্মালেই ভাগ্য ধরা দেয় না। ভাগ্য বদলাতে দরকার একমুঠো পরিশ্রম এবং এক চিমটি সুসময়। তাতেই হয়তো হওয়া যায় বলিউডের জ্বলতে থাকা তারা।", "url": "https://www.banglatribune.com/entertainment/59172/%E0%A6%AC%E0%A6%B2%E0%A6%BF%E0%A6%89%E0%A6%A1-%E0%A6%AC%E0%A6%BF%E0%A6%9C%E0%A7%9F%E0%A7%80%E0%A6%A6%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%B0%E0%A7%8D%E0%A6%A5-%E0%A6%B8%E0%A6%A8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সুরঞ্জনা শেখ।।", "category": "entertainment", "language": "bn", "token_count": 478, "scraped_at": "2026-02-05T12:40:11.110977"}
{"title": "৫ লাখ নতুন করদাতার সন্ধানে এনবিআর", "body": "চলতি ২০১৫-২০১৬ অর্থ বছরে ৫ লাখ নতুন করদাতার সন্ধানে সারা দেশে আয়কর জরিপ কার্যক্রম শুরু করেছে জাতীয় রাজস্ব বোর্ড (এনবিআর)। বুধবার নতুন করদাতার সন্ধানে পরিচালিত জরিপ কার্যক্রমের অংশ হিসেবে কর অঞ্চল-৪ ঢাকার অদূরে কেরানীগঞ্জে স্থানীয় কমিউনিটি সেন্টারে ‘করনেট সম্প্রসারণ ও করদাতা উদ্বুদ্ধকরণ সভা-২০১৫’ আয়োজন করা হয়।কর অঞ্চল-৪, ঢাকার কর কমিশনার মো. আলমগীর হোসেনের সভাপতিত্বে অনুষ্ঠানে প্রধান অতিথি ছিলেন বিদ্যুৎ, জ্বালানি ও খনিজ সম্পদ প্রতিমন্ত্রী নসরুল হামিদ। স্থানীয় ব্যবসায়ী ও জনগণের অংশগ্রহণে অনুষ্ঠিত এ সভায় নতুন করদাতাদের নিবন্ধনের সনদ তুলে দেন প্রতিমন্ত্রী। এ সময় নসরুল হামিদ বলেন, ১৬ কোটি মানুষের মধ্যে নিবন্ধিত করদাতার সংখ্যা প্রায় ১৮ লাখ হলেও প্রকৃত আয়কর দেন প্রায় ১২ লাখ।দেশের অনেকে আয়কর দানে সক্ষম হলেও নিবন্ধিত করদাতা হিসেবে কোনও আয়কর দেন না। প্রতিমন্ত্রী জানান,কেরানীগঞ্জের উন্নয়নের জন্য সরকার বিগত দুই বছরে কমপক্ষে ১০০ কোটি টাকা ব্যয় করেছে কিন্তু বিনিময়ে ৮ কোটি টাকা কর দেওয়া হয়েছে। তিনি বলেন, সারাবিশ্ব থেকে বাংলাদেশে বিনিয়োগের আগ্রহ নিয়ে বিনিয়োগকারীরা আসছে। উন্নয়নের ধারাবাহিকতা নিশ্চিতের লক্ষ্যে অর্থ যোগান দেওয়ার জন্য তিনি সকলকে অনুরোধ করেন। এ সময় অনুষ্ঠানে অন্যান্যের মধ্যে আরও উপস্থিত ছিলেন এনবিআর সিনিয়র সদস্য (শুল্ক নীতি) মো. ফরিদ উদ্দীন,ঢাকা বিভাগের কমিশনার মো. জিল্লার রহমান, এনবিআর সদস্য (কর জরিপ ও পরিদর্শন) মো. লোকমান চৌধুরী ও সদস্য (ট্যাক্সেস লিগ্যাল অ্যান্ড এনফোর্সমেন্ট) ড. মাহবুবুর রহমান,পুলিশের ঢাকা রেঞ্জের ডিআইজি এস এম মাহফুজুল হক নুরুজ্জামান, কেরানীগঞ্জ উপজেলার চেয়ারম্যান মো. শাহিন আহমেদ প্রমুখ ।সূত্র: বাসস।", "url": "https://www.banglatribune.com/business/64145/%E0%A7%AB-%E0%A6%B2%E0%A6%BE%E0%A6%96-%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%B0%E0%A6%A6%E0%A6%BE%E0%A6%A4%E0%A6%BE%E0%A6%B0-%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8%E0%A7%87-%E0%A6%8F%E0%A6%A8%E0%A6%AC%E0%A6%BF%E0%A6%86%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিজনেস ডেস্ক", "category": "business", "language": "bn", "token_count": 215, "scraped_at": "2026-02-05T12:40:13.090309"}
{"title": "চট্টগ্রামে বিশেষ অভিযানে গ্রেফতার ১১২", "body": "চট্টগ্রামের বিভিন্ন উপজেলায় বিশেষ অভিযান চালিয়ে মোট ১১২ জনকে আটক করেছে পুলিশ। আটককৃতরা প্রায় সবাই বিভিন্ন মামলার আসামি। শনিবার রাত থেকে রবিবার সকাল পর্যন্ত এই অভিযান চালানো হয়। এছাড়াও অভিযানে পুলিশ পটিয়া উপজেলা থেকে ২৩৪ লিটার মদ এবং সীতাকুণ্ড উপজেলা থেকে ৭০০ গ্রাম মাদক উদ্ধার করে। চট্টগ্রাম পুলিশের অতিরিক্ত সুপারইনটেনডেন্ট (এসবি) মোহাম্মদ নাইমুল হাসান জানান, গ্রেফতারকৃতদের মধ্যে ৮৬ জন ওয়ারেন্টভুক্ত আসামি এবং ২৬ জনের বিরুদ্ধে বিভিন্ন মামলা রয়েছে।", "url": "https://www.banglatribune.com/country/58952/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%A7%E0%A7%A7%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চট্টগ্রাম প্রতিনিধি।।", "category": "country", "language": "bn", "token_count": 68, "scraped_at": "2026-02-05T12:40:15.015737"}
{"title": "সিলেটে প্রথমবারের মতো বাংলাদেশ-ভারত সীমান্ত সম্মেলন শুরু", "body": "প্রথমবারের মতো বাংলাদেশ-ভারত তিন দিনব্যাপী ডিসি-ডিএম যৌথ সীমান্ত সম্মেলন মৌলভীবাজারের হোটেল গ্র্যান্ড সুলতানে শুরু হয়েছে। শনিবার থেকে শুরু হওয়া এই সম্মেলন ৩০ নভেম্বর পর্যন্ত চলবে। শনিবার বেলা পৌনে ২টায় ৭ সদস্যের ভারতীয় প্রতিনিধি দল সিলেটের শেওলা সীমান্ত দিয়ে বাংলাদেশে প্রবেশ করেন। সিলেট ও মৌলভীবাজারের জেলা ও পুলিশ প্রশাসনের পক্ষ থেকে তাদের স্বাগত জানানো হয়। এরপর তাদের সম্মেলন স্থলে নিয়ে যাওয়া হয়। ভারতীয় প্রতিনিধি দলের রয়েছেন, কাছাড়ের পুলিশ সুপার রাজপীর সিংহ, করিমগঞ্জের জেলা প্রশাসক সঞ্জিত কুমার চৌহেন বড়ুয়া, ৫৩ বিএনবিএসএফ’এর কমান্ড্যান্ট সঞ্জিত যোশী, কাছাড়ের ডিসি এ বি বিশ্বনাথ,এডিসি এম কে দাশ, করিমগঞ্জের এসপি প্রদীপ রঞ্জন কর ও সেখানকার কর্মকর্তা প্রবীর দাশ চৌধুরী প্রমুখ। বাংলাদেশের প্রতিনিধি দলের পক্ষ থেকে মৌলভীবাজারের ডিসি কামরুল হাসান তাদের স্বাগত জানান। এ সময় সিলেটের পুলিশ সুপার নূরে আলম মিনা পিপিএম, সিলেটের এডিএম সৈয়দ আমিনুর রহমান,বিজিবি’র কমান্ডিং অফিসার আব্দুল্লাহ আল মামুন ও সিলেট জেলা পুলিশের মুখপাত্র সুজ্ঞান চাকমা প্রমুখ উপস্থিত ছিলেন। সিলেট জেলা পুলিশের মুখপাত্র সুজ্ঞান চাকমা জানান,সিলেট ক্লাস্টার-৬ এর আওতায় করিমগঞ্জ ও আসামের জেলা এবং পুলিশ প্রশাসনের কর্মকর্তারা সম্মেলনে যোগ দিচ্ছেন। সুজ্ঞান চাকমা আরও জানান,বাংলাদেশে প্রথমবারের মতো এ সম্মেলন হচ্ছে। তবে, ভারতে এরই মধ্যে এ ধরণের দুটি সম্মেলন হয়েছে। সম্মেলনে সিলেট ও মৌলভীবাজার জেলা ও পুলিশ বিভাগের কর্মকর্তারা সীমান্ত সমস্যা ও দুই দেশের সম্পর্ক উন্নয়ন নিয়ে আলোচনা করবেন।", "url": "https://www.banglatribune.com/country/58914/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%AE%E0%A6%A4%E0%A7%8B-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AD%E0%A6%BE%E0%A6%B0%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি।।", "category": "country", "language": "bn", "token_count": 201, "scraped_at": "2026-02-05T12:40:17.227239"}
{"title": "‌'ডিটেকটিভ'-এ হৃদয়-পড়শী", "body": "বাংলাদেশের প্রথম ত্রিমাত্রিক চলচ্চিত্র ‘ডিটেকটিভ’-এ এবার পাওয়া যাবে সংগীতশিল্পী হৃদয় খান ও পড়শীকে। এর মাধ্যমে জুটি হিসেবে আবারও চলচ্চিত্রের গানে কাজ করলেন তারা। গানটির শিরোনাম ‘যেতে যেতে একলা পথে’। এর সংগীত করেছেন হৃদয় আর পড়শী এটি তুলেছেন কণ্ঠে।রবীন্দ্রনাথ ঠাকুরের ‘ডিটেকটিভ’ গল্প অবলম্বনে নির্মিত এ ছবিটি পরিচালনা করছেন তপন আহমেদ। চিত্রনাট্য লিখেছেন তারিক আনাম খান। ছবিটি প্রযোজনা করছে জাজ মাল্টিমিডিয়া। মজার তথ্য হচ্ছে, নতুন এ ছবিতে বাচিকশিল্পী হিসেবে কণ্ঠ দিয়েছেন আরিফিন শুভ, নুসরাত ফারিয়া, ববি ও শিমুলোর মতো অভিনয়শিল্পীরাউল্লেখ্য, এর আগে ‘সুইটহার্ট’ ছবিতে হৃদয় ও পড়শী প্রথম একসঙ্গে কাজ করেন। ‘একমুঠো প্রেম যদি দাও’ শিরোনামের সেই গানটির সুর ও সংগীত করেছেন হৃদয় খান।", "url": "https://www.banglatribune.com/entertainment/songs/60657/%E2%80%8C-%E0%A6%A1%E0%A6%BF%E0%A6%9F%E0%A7%87%E0%A6%95%E0%A6%9F%E0%A6%BF%E0%A6%AD-%E0%A6%8F-%E0%A6%B9%E0%A7%83%E0%A6%A6%E0%A7%9F-%E0%A6%AA%E0%A7%9C%E0%A6%B6%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 102, "scraped_at": "2026-02-05T12:40:19.282228"}
{"title": "চট্টগ্রামে তিন লাখ পিস ইয়াবাসহ আটক ২", "body": "নগরীর বায়েজিদ বোস্তামি থানার অনন্যা আবাসিক এলাকায় একটি গাড়ি তল্লাশি করে বিপুল পরিমাণ ইয়াবাসহ দুজনকে আটক করেছে পুলিশ। রবিবার রাত ১১টার দিকে অভিযান চালিয়ে তাদের আটক করা হয়।আটককৃতরা হলেন, আরাফাত (৩৬) ও সিরাজ (৩২)। আরাফাতের বাড়ি সাতকানিয়া ও সিরাজের বাড়ি কক্সবাজার জেলার উখিয়ায় বলে জানা গেছে।বায়েজিদ বোস্তামি থানার ওসি মোহাম্মদ মহসীন জানান, গোপন সংবাদের ভিত্তিতে অক্সিজেন-কুয়াইশ সংযোগ সড়কের অনন্যা আবাসিক এলাকায় একটি গাড়িতে তল্লাশি করে বস্তাভর্তি বিপুল পরিমাণ ইয়াবাসহ দুজনকে আটক করা হয়েছে। উদ্ধার হওয়া ইয়াবার পরিমাণ প্রায় তিন লাখ পিস বলে প্রাথমিকভাবে ধারণা করা হচ্ছে।উদ্ধার হওয়া ইয়াবাগুলো আনোয়ারা উপজেলার পারকি এলাকা থেকে হাটহাজারীতে নিয়ে যাওয়া হচ্ছিল বলে প্রাথমিক জিজ্ঞাসাবাদে জানা গেছে।", "url": "https://www.banglatribune.com/country/63407/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%A4%E0%A6%BF%E0%A6%A8-%E0%A6%B2%E0%A6%BE%E0%A6%96-%E0%A6%AA%E0%A6%BF%E0%A6%B8-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চট্টগ্রাম প্রতিনিধি", "category": "country", "language": "bn", "token_count": 102, "scraped_at": "2026-02-05T12:40:21.191782"}
{"title": "এ বছরই বিয়ে?", "body": "ইঙ্গিতে জোরালো হাওয়া, বিয়ের ‌'দোপাট্টা' উড়াতে চলেছেন বঙ্গললনা বলিউড ব্ল্যাক বিউটি বিপাশা বসু। পাত্রর নাম হিসেবে চলে এসেছে বলিউড তারকা করণ সিংহ গ্রোভার। ছোট পর্দার এ জনপ্রিয় মুখ মন কেড়েছে বিপাশার, সে খবর বেশ পুরনো। আর আজ (বৃহস্পতিবার) বিপাশার জন্মদিন শেষে আসতে পারে বিয়ের খবরটাও। বিপাশা বসু বয়ফ্রেন্ড করণ সিং গ্রোভারের সঙ্গে একান্তে মলদ্বীপে নতুন বছর উদযাপন করছেন, তা মাত্রই কিছুদিল হলো। সেখানেই বেশ খোলামেলা তাদের পাওয়া যায়।আর বলিউড পাড়ায় খবর হলো, বিয়ের কাজটা এ বছরই হতে চলেছে তার।গত বছর বিপাশার একটি ছবিই মুক্তি পেয়েছে। আর সেটা হলো বয়ফ্রেন্ড করণ সিং গ্রোভারের সঙ্গে অভিনয় করা ‘অ্যালোন’।সব মিলিয়ে বেশ ভালো সময় যাচ্ছে জন আব্রাহামের সাবেক এ প্রেমিকার।/এম/এমএম/", "url": "https://www.banglatribune.com/entertainment/67947/%E0%A6%8F-%E0%A6%AC%E0%A6%9B%E0%A6%B0%E0%A6%87-%E0%A6%AC%E0%A6%BF%E0%A7%9F%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 106, "scraped_at": "2026-02-05T12:40:23.112550"}
{"title": "ময়মনসিংহে স্কুলছাত্রী হত্যার বিচার চেয়ে মহাসড়ক অবরোধ", "body": "ময়মনসিংহে জেলা পরিষদ উচ্চ বিদ্যালয়ের তৃতীয় শ্রেণির স্কুলছাত্রী নাদিরা সুলতানার (১১) হত্যাকারীর ফাঁসির দাবিতে শহরের মাসকান্দা এলাকায় ঢাকা-ময়মনসিংহ মহাসড়ক অবরোধ করে বিক্ষোভ মিছিল ও মানববন্ধন করেছে এলাকাবাসী। রবিবার ময়মনসিংহ পলিটেকনিক্যাল ইন্সটিটিউটের মূল ফটকের সামনে সকাল ১১টা থেকে ১২টা পর্যন্ত এ মানববন্ধন ও বিক্ষোভ অনুষ্ঠিত হয়। এ সময় স্কুলের শিক্ষক, ছাত্র-ছাত্রীসহ এলাকার শতশত মানুষ অংশ নেয়। এলাকাবাসী হত্যার সঙ্গে জড়িত গ্রেফতারকৃত গাড়িচালক শাজাহান হাবিব মুন্নার ফাঁসি দাবি ও ঘটনার সঙ্গে জড়িত অন্যদের দ্রুত গ্রেফতারের দাবি জানায়। উল্লেখ্য, জেলা পরিষদ উচ্চ বিদ্যালয়ের তৃতীয় শ্রেণির ছাত্রী নাদিরাকে স্কুল থেকে বাসায় ফেরার পথে ফুঁসলিয়ে একটি গাড়িতে তুলে নেয় তারই ফুফাতো ভাই হাবিব। পরে গাড়িতেই গলা কেটে হত্যা করে বাইপাস ইটাখলা এলাকায় একটি ধানক্ষেতের পাশে লাশ ফেলে রেখে যায়। ওই দিন রাতেই হাবিবকে আটক করে পুলিশ। পরে শনিবার ১৪ নভেম্বর রাতে শাজাহান হাবিব আদালতে স্বীকারোক্তিমূলক জবানবন্দি দেয়।", "url": "https://www.banglatribune.com/country/58851/%E0%A6%AE%E0%A7%9F%E0%A6%AE%E0%A6%A8%E0%A6%B8%E0%A6%BF%E0%A6%82%E0%A6%B9%E0%A7%87-%E0%A6%AE%E0%A6%B9%E0%A6%BE%E0%A6%B8%E0%A7%9C%E0%A6%95-%E0%A6%85%E0%A6%AC%E0%A6%B0%E0%A7%8B%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ময়মনসিংহ প্রতিনিধি।।", "category": "country", "language": "bn", "token_count": 132, "scraped_at": "2026-02-05T12:40:24.960120"}
{"title": "চাঁপাইনবাবগঞ্জে দুই বাংলার সাহিত্য ও সাংস্কৃতিক উৎসব শুরু", "body": "চাঁপাইনবাবগঞ্জে তিন দিনব্যাপী দুই বাংলার কবি-সাহিত্যিকদের নিয়ে সাহিত্য ও সাংস্কৃতিক উৎসব শুরু হয়েছে। মঙ্গলবার বিকালে এই উৎসবের উদ্বোধন হয়েছে। উদ্বোধনী অনুষ্ঠানে প্রখ্যাত কথা সাহিত্যিক হাসান আজিজুল হক বলেন, ‘বাঙালির সংস্কৃতি অবিভাজ্য। সব কিছু ভাগ করা যায়, কিন্তু হৃদয়কে ভাগ করা যায় না। সংস্কৃতি বৈচিত্র্যপূর্ণ।’ বাংলাদেশ ও ভারতের পশ্চিমবঙ্গের কবি, সাহিত্যিক, গবেষক ও লেখকদের নিয়ে সাহিত্য ও সাংস্কৃতিক উৎসবের আয়োজন করে জাতীয় সাহিত্য পরিষদ চাঁপাইনবাবগঞ্জ শাখা । জাতীয় সাহিত্য পরিষদ চাঁপাইনবাবগঞ্জ জেলা শাখার সভাপতি মোহিত কুমারের সভাপতিত্বে অনুষ্ঠিত আলোচনা সভায় অন্যদের মধ্যে বক্তব্য রাখেন, জাতীয় সাহিত্য পরিষদের কেন্দ্রীয় মহাসচিব সিরাজুল করিম, হিন্দু কল্যাণ ট্রাস্টের ট্রাস্টি তপন সেন, ভারতের পশ্চিমবঙ্গের বাসভূমির সম্পাদক ও কবি অরুপ চন্দ্র, জাতীয় সাহিত্য পরিষদ জেলা শাখার সম্পাদক সাইদুর রহমান, সাহিত্য ও সাংস্কৃতিক উৎসব কমিটির সমন্বয়কারী ড. মাযহারুল ইসলাম তরু প্রমুখ। আলোচনা শেষে সাংবাদিক সামসুল ইসলাম টুকুর সম্পাদনায় ‘সাংবাদিকতায় ত্রিশ বছর’ ও সৈয়দ শমসেরের সম্পাদনায় ‘হৃদয়ের কলতান’ বইয়ের মোড়ক উন্মোচন করেন তিনি। পরে স্বরচিত কবিতা পাঠের আসরে কবিতা আবৃত্তি করেন পশ্চিমবঙ্গের কবি ও গবেষক ড. ঋত্বিক চক্রবর্তী, রবীন্দ্র গবেষক ড. দেবযানী চক্রবর্তী, রাজশাহী বিশ্ববিদ্যালয়ের পরীক্ষা নিয়ন্ত্রক মো. আমানুল হক, মনিম-উদ-দৌলা চৌধুরী। দ্বিতীয় পর্বে ভারতের পশ্চিমবঙ্গ বাসভূমি’র সম্পাদক ও কবি অরুপ চন্দ্র, কবি ও গবেষক ড. ঋত্বিক চক্রবর্তী, রবীন্দ্র গবেষক ড. দেবযানী চক্রবর্তী, পশ্চিমবঙ্গ কল্যাণী বিশ্ববিদ্যালয়ের পিএইচডি গবেষক আইরিন পারভিন, বিশিষ্ট লোক সংস্কৃতিবিদ আব্দুস সামাদ, মুর্শিদাবাদের অধ্যাপক আবু সিনা বিশ্বাসকে সম্মাননাসূচক ক্রেস্ট দেওয়া হয়। দুই বাংলার কবি সাহিত্যিকদের নিয়ে জেলা শিল্পকলা একাডেমি মিলনায়তনে এই উৎসব চলবে আগামী ১৭ ডিসেম্বর পর্যন্ত।", "url": "https://www.banglatribune.com/country/rajshahi/62135/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A6%A8%E0%A6%AC%E0%A6%BE%E0%A6%AC%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A6%E0%A7%81%E0%A6%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%B0-%E0%A6%B8%E0%A6%BE%E0%A6%B9%E0%A6%BF%E0%A6%A4%E0%A7%8D%E0%A6%AF-%E0%A6%93-%E0%A6%B8%E0%A6%BE%E0%A6%82%E0%A6%B8%E0%A7%8D%E0%A6%95%E0%A7%83%E0%A6%A4%E0%A6%BF%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁপাইনাববগঞ্জ প্রতিনিধি", "category": "country", "language": "bn", "token_count": 231, "scraped_at": "2026-02-05T12:40:26.974140"}
{"title": "রাবিতে ছাত্রলীগের দুই পক্ষে সংঘর্ষ, আহত ৩", "body": "তুচ্ছ বিষয়কে কেন্দ্র করে রাজশাহী বিশ্ববিদ্যালয়ে (রাবি) ছাত্রলীগের দুপক্ষে সংঘর্ষের ঘটনা ঘটেছে। রবিবার বেলা সাড়ে ১১টার দিকে বিশ্ববিদ্যালয়ের মমতাজউদ্দীন কলা ভবনের সামনে দুদফা সংঘর্ষের ঘটনা ঘটে। এতে তিনজন আহত হন।আহতরা হলেন, ছাত্রলীগ সভাপতি মিজানুর রহমান রানা গ্রুপের কর্মী ও অর্থনীতি বিভাগের চতুর্থ বর্ষের শিক্ষার্থী রাশেদুল ইসলাম রকি, তার বন্ধু গোলাম মওলা বিপ্লব এবং সাংগঠনিক সম্পাদক ফয়সাল আহমেদ রুনু গ্রুপের ছাত্রলীগ কর্মী ইতিহাস বিভাগের দ্বিতীয় বর্ষের শিক্ষার্থী গোলাম রাব্বানি রবি। তাদের রাবির চিকিৎসাকেন্দ্রে প্রাথমিক চিকিৎসা দেওয়া হয়েছে। প্রত্যক্ষদর্শী ও ছাত্রলীগ সূত্রে জানা যায়, ছাত্রলীগ কর্মী গোলাম রাব্বানি রবি তার বান্ধবীকে নিয়ে বিশ্ববিদ্যালয়ের ডিনস কমপ্লেক্সের সামনে দিয়ে হেঁটে যাচ্ছিলেন। বিশ্ববিদ্যালয়ের অর্থনীতি বিভাগের চতুর্থ বর্ষের শিক্ষার্থী ও ছাত্রলীগ কর্মী রাশেদুল ইসলাম রকিও কয়েকজনকে নিয়ে বিপরীত দিক থেকে আসছিলেন। এসময় রবিকে ডেকে ভর্তি পরীক্ষার সাক্ষাৎকারের বিষয়ে কথা বলা নিয়ে রবি ও রকির মধ্যে কথাকাটাকাটি শুরু হয়। একপর্যায়ে রবিকে মারধর করে রকি ও তার সহযোগীরা। রবি বিশ্ববিদ্যালয় ছাত্রলীগের সাংগঠনিক সম্পাদক ফয়সাল আহমেদ রুনুর অনুসারীদের বিষয়টি জানায়। খবর পেয়ে রুনুর অনুসারী বিশ্ববিদ্যালয় ছাত্রলীগের মানবসম্পদ উন্নয়নবিষয়ক সম্পাদক সাবরুন জামিল সুষ্ময়, সহ-সম্পাদক সাদ্দাম হোসেন সজীবের নেতৃত্বে ১০-১২ জন নেতাকর্মী ঘটনাস্থলে যান।সেখানে রকি ও তার বন্ধু গোলাম মওলা বিপ্লবকে মারধর করে সুষ্ময় ও তার সহযোগীরা। এ ঘটনার জেরে রোববার দুপুরে সভাপতি মিজানুর রহমান রানা পক্ষের নেতাকর্মী ও সাংগঠনিক সম্পাদক রুনুর পক্ষের নেতাকর্মীরা পাল্টাপাল্টি অবস্থান নিলে ক্যাম্পাসে উত্তেজনা দেখা দেয়। রাবি ছাত্রলীগের মানবসম্পদ উন্নয়নবিষয়ক সম্পাদক সুষ্ময় বলেন, ‘ছোট ভাইকে মারধর করার বিষয়টি শোনার পর সেখানে কথা বলতে গেলে তারা আমাদের সঙ্গেও খারাপ ব্যবহার করে। কথাকাটাকাটির একপর্যায়ে আমাদের মারার চেষ্টা করলে আমরাও তাদের মারি।’ ছাত্রলীগ কর্মী রকি বলেন, রবির কাছে আমি জানতে চাই আজ ক্যাম্পাসে কোন ইউনিটের ভাইভা হচ্ছে? এরপর সে আমার জুনিয়র হয়েও আমার সঙ্গে খারাপ ব্যবহার করে ও আমাকে চড় মারে। তখন আমাদের মধ্যে হাতাহাতি হয়। এরপর সাবরুন জামিলের নেতৃত্বে ১০-১২ জন এসে আমাদের দুজনকে মারধর করে। এ ঘটনায় আমি থানায় জিডি করেছি। রাজশাহী মহানগরের মতিহার থানার ভারপ্রাপ্ত কর্মকর্তা (ওসি) হুমায়ুন কবির বলেন, খবর পেয়ে ঘটনাস্থলে পুলিশ পাঠানো হয়েছে। ক্যাম্পাসে নিরাপত্তা জোরদার করা হয়েছে। এখন পরিস্থিতি স্বাভাবিক আছে।", "url": "https://www.banglatribune.com/country/60427/%E0%A6%B0%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A6%E0%A7%81%E0%A6%87-%E0%A6%AA%E0%A6%95%E0%A7%8D%E0%A6%B7%E0%A7%87-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%86%E0%A6%B9%E0%A6%A4-%E0%A7%A9", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 319, "scraped_at": "2026-02-05T12:40:29.188335"}
{"title": "এবার তিনি প্রযোজক", "body": "অভিনেতা হিসেবে প্রথম ছবিতে আলোচনায় ছিলেন বিবেব ওবেরয়। এরপর বলিউড কায়দায় প্রেম নিয়ে বেশ মাতিয়েছিলেন তিনি। তারপর বহুভাবে সংযুক্ত হতে চেয়েছিলেন এ অভিনেতা। অবশেষে প্রযোজকের খাতায় নামটা উঠালেন।‘কোম্পানি’খ্যাত এ নায়ক এখন ব্যস্ত সময় পার করছেন প্রতিযোগিতার বিচারক হিসেবে। ‘ইন্ডিয়া সেরা ড্রামবাজ’র বিচারকের চেয়ারে বসে দিলে নতুন খবর। চলতি বছরেই বলিউড বণিক হিসেবে দেখা যাবে তাকে। ছবি প্রযোজনায় আসছেন তিনি।তার ভাষ্য, ‘আমি এখন আমার প্রযোজনা প্রতিষ্ঠান গোছাতে ব্যস্ত। এ বছরের মধ্যেই দুই থেকে তিনটি ছবির পাণ্ডুলিপি তৈরি করব।’এ অভিনেতা সাম্প্রতিক ‘প্রিন্স’সহ একাধিক ছবি করলেও একটিও ব্যবসা করতে পারেনি। তার সর্বশেষ ব্যবসাসফল ছবি ছিল ‘কৃষ-থ্রি’।সূত্র: আইএএনএস/এম/এমএম/", "url": "https://www.banglatribune.com/entertainment/bollywood/68395/%E0%A6%8F%E0%A6%AC%E0%A6%BE%E0%A6%B0-%E0%A6%A4%E0%A6%BF%E0%A6%A8%E0%A6%BF-%E0%A6%AA%E0%A7%8D%E0%A6%B0%E0%A6%AF%E0%A7%8B%E0%A6%9C%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 94, "scraped_at": "2026-02-05T12:40:31.146968"}
{"title": "ঢাকা-নারায়ণগঞ্জ রেললাইনকে ডাবলে উন্নীত করার দাবি", "body": "ঢাকার-নারায়ণগঞ্জ রেললাইনটি ডাবল লাইনে উন্নীত করতে স্থানীয় পরিবহন সন্ত্রাসীরা বাধা দিচ্ছে বলে অভিযোগ করেছেন নারায়ণগঞ্জ নাগরিক কমিটিসহ বিভিন্ন শ্রেণি পেশার মানুষ।তাদের অভিযোগ, ঢাকা-নারায়ণগঞ্জে রেললাইন ডাবল হলে নারায়ণগঞ্জ পরিবহনের আয় কমে যাবে বলে পরিবহনের সন্ত্রাসীরা তা উন্নীত করতে দিচ্ছে না। কারণ পরিবহনের তুলনায় ট্রেন যাত্রা সহজ এবং ভাড়া কম হবে।শনিবার দুপুর ১২টায় নারায়ণগঞ্জ কেন্দ্রীয় রেল স্টেশনে মানববন্ধন চলাকালে বক্তারা এসব অভিযোগ করেন। ঘণ্টাব্যাপী ওই মানববন্ধনে নারায়ণগঞ্জের বিভিন্ন রাজনৈতিক, সামাজিক, সাংস্কৃতিক অঙ্গনের লোকজন একাত্মতা প্রকাশ করেন। মানববন্ধনে জানানো হয়, রবিবার এ ব্যাপারে ব্যবস্থা নেওয়ার জন্য রেলপথমন্ত্রীর কাছে স্মারকলিপি দেওয়া হবে। নারায়ণগঞ্জ নাগরিক কমিটির সভাপতি এবি সিদ্দিকের সভাপতিত্বে ও কার্যকরী সদস্য সুজিত সরকারের সঞ্চালনায় উপস্থিত ছিলেন সংগঠনের সাধারণ সম্পাদক আব্দুর রহমান, সাংস্কৃতিক ব্যক্তিত্ব ও নাগরিক কমিটিরসহ সভাপতি রফিউর রাব্বি,বাংলাদেশ কমিউনিস্ট পার্টি নারায়ণগঞ্জ জেলার সভাপতি হাফিজুল ইসলাম,কৃষক শ্রমিক জনতা লীগের নারায়ণগঞ্জের সভাপতি শফিকুল ইসলাম দেলোয়ার,নারায়ণগঞ্জ সাংস্কৃতিক জোটের সভাপতি জিয়াউল ইসলাম কাজল,সাবেক সভাপতি প্রদীপ ঘোষ বাবু,সাধারণ সম্পাদক ধীমান সাহা জুয়েল,বাংলাদেশ সমাজতান্ত্রিক দল (বাসদ) সমন্বয়ক নিখিল দাস প্রমুখ। /জেবি/ এএইচ/আপ-এনএস/", "url": "https://www.banglatribune.com/country/60079/%E0%A6%A2%E0%A6%BE%E0%A6%95%E0%A6%BE-%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C-%E0%A6%B0%E0%A7%87%E0%A6%B2%E0%A6%B2%E0%A6%BE%E0%A6%87%E0%A6%A8%E0%A6%95%E0%A7%87-%E0%A6%A1%E0%A6%BE%E0%A6%AC%E0%A6%B2%E0%A7%87-%E0%A6%89%E0%A6%A8%E0%A7%8D%E0%A6%A8%E0%A7%80%E0%A6%A4-%E0%A6%95%E0%A6%B0%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 154, "scraped_at": "2026-02-05T12:40:33.309150"}
{"title": "নান্দাইলে আওয়ামী লীগে উত্তেজনা, ১৪৪ ধারা", "body": "ময়মনসিংহ জেলার নান্দাইলে আওয়ামী লীগের কমিটি গঠনকে কেন্দ্র করে দুই গ্রুপের উত্তেজনায় ১৪৪ ধারা জারি করেছে উপজেলা প্রশাসন। শনিবার উপজেলা সদরে উভয় গ্রুপের জনসভা অনুষ্ঠানের কথা ছিল। শুক্রবার রাত ১১টা থেকে পরবর্তী নির্দেশ না দেওয়া পর্যন্ত এ আদেশ বলবৎ থাকবে। স্থানীয় সূত্র জানায়, উপজেলা আওয়ামী লীগের কমিটি গঠনকে কেন্দ্র করে স্থানীয় সংসদ সদস্য আনোয়ারুল আবেদিন খান তুহিন ও সাবেক এমপি মেজর জেনারেল (অব.) আব্দুস সালামের সমর্থকদের মধ্যে উত্তেজনা বিরাজ করছে। উভয় পক্ষের মধ্যে উত্তেজনা ও সংঘর্ষের আশঙ্কায় পরিস্থিতি সামাল দিতে উপজেলা প্রশাসন ১৪৪ ধারা জারি করে। নান্দাইল থানার ওসি আতাউর রহমান ১৪৪ ধারা জারির খবর নিশ্চিত করে বলেন, ‘শুক্রবার রাত সাড়ে ১০টা থেকে পরবর্তী নির্দেশ না দেওয়া পর্যন্ত ১৪৪ ধারা বলবৎ থাকবে।’ সাবেক এমপি মেজর জেনারেল (অব.) আব্দুস সালাম সাংবাদিকদের জানান, ২১ নভেম্বর জেলা আওয়ামী লীগ থেকে স্থানীয় সংসদ সদস্য আনোয়রুল আবেদিন খান তুহিনকে উপজেলা শাখার আহ্বায়ক করা হয়েছিল কিন্তু কেন্দ্র থেকে তা শুক্রবার বাতিল করে দিয়েছে। সংসদ সদস্য আনোয়ারুল আবেদিন খান তুহিন জানান, আহ্বায়ক কমিটি বাতিল নয়, কমিটির কার্যক্রম স্থগিত করা হয়েছে।", "url": "https://www.banglatribune.com/country/58864/%E0%A6%A8%E0%A6%BE%E0%A6%A8%E0%A7%8D%E0%A6%A6%E0%A6%BE%E0%A6%87%E0%A6%B2%E0%A7%87-%E0%A6%86%E0%A6%93%E0%A7%9F%E0%A6%BE%E0%A6%AE%E0%A7%80-%E0%A6%B2%E0%A7%80%E0%A6%97%E0%A7%87-%E0%A6%89%E0%A6%A4%E0%A7%8D%E0%A6%A4%E0%A7%87%E0%A6%9C%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ময়মনসিংহ প্রতিনিধি।।", "category": "country", "language": "bn", "token_count": 163, "scraped_at": "2026-02-05T12:40:37.148750"}
{"title": "বাগেরহাটে পুলিশের বিশেষ অভিযানে গ্রেফতার ১৪", "body": "বাগেরহাটে পুলিশের বিশেষ অভিযানে ১৪ জন আটক হয়েছে। শনিবার রাত থেকে রবিবার দুপুর পর্যন্ত জেলার ৯টি থানার বিভিন্ন স্থানে অভিযান চালিয়ে তাদের আটক করা হয়।আটককৃতরা নিয়মিত ও অনিয়মিত মামলার আসামি বলে জেলা পুলিশ নিশ্চিত করেছে। রবিবার দুপুরে তাদের আদালতের মাধ্যমে কারাগারে পাঠানো হয়েছে।/জেবি/টিএন/আপ-এসএম", "url": "https://www.banglatribune.com/country/60827/%E0%A6%AC%E0%A6%BE%E0%A6%97%E0%A7%87%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%A7%E0%A7%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাগেরহাট প্রতিনিধি", "category": "country", "language": "bn", "token_count": 43, "scraped_at": "2026-02-05T12:40:38.995031"}
{"title": "কুমিল্লায় গ্যাস পাম্পে সিলিন্ডার বিস্ফোরণ: দগ্ধ ৬", "body": "কুমিল্লায় একটি সিএনজি ফিলিং স্টেশনে সিলিন্ডার বিস্ফোরিত হয়ে ছয় জন দগ্ধ হয়েছেন। এসময় বিস্ফোরণে এলপি গ্যাসের শেডে আগুন ধরে গেলে ফায়ার সার্ভিসের পাঁচটি ইউনিট ঘটনাস্থলে পৌঁছে আগুন নিয়ন্ত্রণে আনে। সোমবার সন্ধ্যা সাড়ে ৫টার দিকে ঢাকা-চট্টগ্রাম মহাসড়কের পাশে চৌদ্দগ্রাম উপজেলার লাটিমি এলাকায় ইউনিভার্সেল সিএনজি ফিলিং স্টেশনে এ ঘটনা ঘটে। আহতদের ঘটনাস্থলের পার্শ্ববর্তী ফেনী সদর হাসপাতালসহ বিভিন্ন হাসপাতালে নেওয়া হয়েছে। পুলিশ ও স্থানীয় সূত্র জানায়, লাটিমি এলাকায় ইউনিভার্সেল সিএনজি ফিলিং স্টেশনে পেট্রোল পাম্পের এলপি গ্যাস শেডে গ্যাস ভর্তি করার সময় একটি সিলিন্ডার বিস্ফোরিত হয়। এসময় আরও ৩/৪টি সিলিন্ডার বিস্ফোরিত হলে গ্যাস শেডে আগুন ধরে যায়। এতে কমপক্ষে ছয়জন দগ্ধ হন। চৌদ্দগ্রাম থানার পরিদর্শক (তদন্ত) আবদুল্লাহ আল মাহফুজ ও চৌদ্দগ্রাম ফায়ার সার্ভিসের স্টেশন ইনচার্জ ওমর ফারুক ভূঁইয়া জানান, গ্যাস ভর্তি করার সময় সিলিন্ডার বিস্ফোরণে আগুন ধরে যায়। খবর পেয়ে চৌদ্দগ্রাম থেকে দুটি ও ফেনী থেকে তিনটিসহ ফায়ার সার্ভিসের মোট পাঁচটি ইউনিট ঘটনাস্থলে এসে আগুন নিয়ন্ত্রণে আনে।", "url": "https://www.banglatribune.com/country/67087/%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A7%9F-%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%AA%E0%A6%BE%E0%A6%AE%E0%A7%8D%E0%A6%AA%E0%A7%87-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3-%E0%A6%A6%E0%A6%97%E0%A7%8D%E0%A6%A7-%E0%A7%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুমিল্লা প্রতিনিধি", "category": "country", "language": "bn", "token_count": 143, "scraped_at": "2026-02-05T12:40:40.993742"}
{"title": "খুলেছে নিপুণের ‘টিউলিপ’ পার্লার", "body": "ঢাকাই চলচ্চিত্রের প্রশংশিত অভিনেত্রী নিপুণ খুলেছেন একটি বিউটি পার্লার। রাজধানীর বনানী কামাল আতাতুর্ক এভিনিউতে অবস্থিত ‘টিউলিপ নেইলস অ্যান্ড স্পা’ নামের এ পার্লারের আনুষ্ঠানিক উদ্বোধন হয় সোমবার। উদ্বোধন করেন রাজনৈতিক ব্যক্তিত্ব শেখ সেলিম। সঙ্গে ছিলেন টিভি-চলচ্চিত্র ও সংগীতাঙ্গনের অনেক তারকা। নিপুণ জানান, অনেকদিন ধরেই তিনি ঢাকায় একটি আন্তর্জাতিক মানের বিউটি পার্লার দেওয়ার স্বপ্ন দেখছেন। প্রধান কারণ, ব্যক্তিগত অসন্তুষ্টি। তার ভাষায়, ‘পর্দার মানুষ হিসেবে রূপচর্চার বিষয়ে বরাবরই সচেতন থাকতে হয়। সে জন্য অন্যদের মতো আমারও এ নিয়ে দেশ-বিদেশে নানা অভিজ্ঞতা। তবে দেশের অভিজ্ঞতাগুলো খুব সুখকর নয়। আমি চাইছি সেই অভিজ্ঞতা থেকে একটা কিছু করার।’ নিপুনের বিউটি পার্লারটি আন্তর্জাতিক মানের। এমনটাই গ্যারান্টি দিলেন এ অভিনেত্রী। বিষয়টি বোঝানোর জন্য আরও কিছু তথ্য দিলেন, জানালেন তার পার্লারে উন্নত সেবার জন্য থাইল্যান্ড থেকে আনা হয়েছে ৫ বিশেষজ্ঞ বিউটি কর্মীকে। সঙ্গে তার নিয়মিত উপস্থিতি তো থাকবেই। কিন্তু ছোট করে হলেও একটা প্রশ্ন আসতেই পারে, এত কিছু থাকতে কেন বিউটি পার্লার ব্যবসায় নাম লেখালেন? জবাবে নিপুণ বলেন, ‘আগেও বলেছি- এটা গ্ল্যামার ওয়ার্ল্ড কিংবা পর্দা জীবনের সঙ্গে নিকট সম্পর্কিত একটি বিষয়। ফলে এটি আমার জন্য বেশ প্রাসঙ্গিক একটি বিষয়।’ প্রসঙ্গত, নিপুণ অভিনীত ‘স্বর্গ থেকে নরক’ ছবিটি গত ২৫ ডিসেম্বর মুক্তি পেয়েছে। এতে তার বিপরীতে ছিলেন ফেরদৌস। ড. অরূপ রতন চৌধুরীর পরিচালনায় এ ছবিটি মাদক সচেতনতার ওপর নির্মিত।", "url": "https://www.banglatribune.com/entertainment/dhallywood/67233/%E0%A6%96%E0%A7%81%E0%A6%B2%E0%A7%87%E0%A6%9B%E0%A7%87-%E0%A6%A8%E0%A6%BF%E0%A6%AA%E0%A7%81%E0%A6%A3%E0%A7%87%E0%A6%B0-%E2%80%98%E0%A6%9F%E0%A6%BF%E0%A6%89%E0%A6%B2%E0%A6%BF%E0%A6%AA%E2%80%99-%E0%A6%AA%E0%A6%BE%E0%A6%B0%E0%A7%8D%E0%A6%B2%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 198, "scraped_at": "2026-02-05T12:40:43.038211"}
{"title": "বেড়েছে রেমিট্যান্স প্রবাহ", "body": "নভেম্বর মাসের তুলনায় ডিসেম্বরে মাসে বেড়েছে রেমিট্যান্স প্রবাহ। প্রবাসীরা ব্যাংকিং চ্যানেলে নভেম্বর মাসের চেয়ে ডিসেম্বরে প্রায় ১৭ কোটি ডলার বেশি রেমিট্যান্স পাঠিয়েছেন। ডিসেম্বর মাসে তারা রেমিট্যান্স পাঠিয়েছেন ১৩০ কোটি ৭৮ লাখ ডলার। নভেম্বর মাসে পাঠিয়েছিলেন ১১৪ কোটি ২৪ লাখ ডলার। অক্টোবরে পাঠিয়েছিলেন ১০৯ কোটি ৮৪ লাখ ডলার। সেপ্টেম্বর মাসে রেমিট্যান্স পাঠিয়েছিলেন ১৩৪ কোটি ৯০ লাখ মার্কিন ডলার। আর আগস্টে পাঠিয়েছেন ১১৯ কোটি ৫০ লাখ ডলার। এছাড়া চলতি ২০১৫-১৬ অর্থবছরের প্রথম মাসে (জুলাই) তারা ১৩৮ কোটি ৯৫ লাখ মার্কিন ডলারের রেমিট্যান্স দেশে পাঠিয়েছেন। বাংলাদেশ ব্যাংকের হালনাগাদ প্রতিবেদন থেকে এ তথ্য পাওয়া গেছে।প্রতিবেদন অনুযায়ী, ডিসেম্বর মাসে রাষ্ট্রীয় মালিকানার বাণিজ্যিক ব্যাংকগুলোর মাধ্যমে রেমিট্যান্স এসেছে ৩৯ কোটি ৩০ লাখ ডলার। বিশেষায়িত খাতের বাংলাদেশ কৃষি ব্যাংকের মাধ্যমে আসা রেমিট্যান্সের পরিমাণ এক কোটি ৩০ লাখ ডলার। দেশীয় মালিকানাধীন বেসরকারি খাতের ব্যাংকগুলোর মাধ্যমে এসেছে ৮৮ কোটি ৩৯ লাখ ডলার। আর বিদেশি মালিকানার মাধ্যমে আসা রেমিট্যান্সের পরিমাণ দাঁড়িয়েছে এক কোটি ৭৭ লাখ ডলার। বরাবরের মতো ডিসেম্বর মাসে সবচেয়ে বেশি রেমিট্যান্স এসেছে ইসলামী ব্যাংকের মাধ্যমে। এ ব্যাংকটির মাধ্যমে এসেছে ৩২ কোটি ১২ লাখ ডলার। কেন্দ্রীয় ব্যাংকের ওই প্রতিবেদনে দেখা গেছে, ২০১৪ সালের ডিসেম্বর মাসে প্রবাসীরা রেমিট্যান্স পাঠিয়েছিলেন ১২৭ কোটি ৫০ লাখ ডলার।", "url": "https://www.banglatribune.com/business/66889/%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%B0%E0%A7%87%E0%A6%AE%E0%A6%BF%E0%A6%9F%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%B8-%E0%A6%AA%E0%A7%8D%E0%A6%B0%E0%A6%AC%E0%A6%BE%E0%A6%B9", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 183, "scraped_at": "2026-02-05T12:40:44.949471"}
{"title": "ট্রাক চাপায় মোটরসাইকেল আরোহী নিহত", "body": "গাজীপুরের কালিায়াকৈরে ট্রাক চাপায় মোটরসাইকেল আরোহী যুবকের মৃত্যু হয়েছে। তার নাম রানা আহমেদ (২৪)। শনিবার সকালে ঢাকা-টাঙ্গাইল মহাসড়কের চন্দ্রা এলাকায় এ দুর্ঘটনা ঘটে। নিহতের বাড়ি কুষ্টিয়ার দৌলতপুর উপজেলার আব্দুলপুর গ্রামে। কোনাবাড়ী হাইওয়ে থানার ভারপ্রাপ্ত কর্মকর্তা (ওসি) মোহাম্মদ দাউদ খান জানান, সকাল সাড়ে ৮টার দিকে চন্দ্রা মোড় এলাকার একটি ফিলিং স্টেশন থেকে রানা মোটরসাইকেলে তেল নেন। পরে ঢাকা-টাঙ্গাইল মহাসড়কে ওঠার সময় গাজীপুরগামী একটি ট্রাক মোটরসাইলটি চাপা দেয়। এতে ঘটনাস্থলেই তার মৃত্যু হয়। ট্রাকটি আটক করা হলেও চালক পালিয়ে গেছে। পুলিশ লাশ উদ্ধার করে ময়নাতদন্তের জন্য গাজীপুর শহীদ তাজ উদ্দিন আহমদ মেডিক্যাল কলেজ হাসপাতালে পাঠিয়েছে।", "url": "https://www.banglatribune.com/country/dhaka/62779/%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%86%E0%A6%B0%E0%A7%8B%E0%A6%B9%E0%A7%80-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি", "category": "country", "language": "bn", "token_count": 93, "scraped_at": "2026-02-05T12:40:46.928162"}
{"title": "লোকজ সংগ্রহশালা লোকায়ণ", "body": "টাঙ্গন নদীর পাড়ে চায়ের আড্ডা চলছিল । সঙ্গী কামাল উদ্দিন আপেল ভাই । ফিল্ম অ্যান্ড মিডিয়ায় রবীন্দ্র ভারতী থেকে স্নাতকোত্তর করেছেন নব্বইয়ের দশকে। দীর্ঘদিন থেকে ঠাকুরগাঁও অঞ্চলের ক্ষুদ্র নৃ-গোষ্ঠী নিয়ে কাজ করছেন তিনি। আড্ডার বিষয়বস্তুও ছিল ওঁরাও সম্প্রদায়ের জীবনযাত্রা আর লোকজ ঐতিহ্য নিয়ে। এক পর্যায়ে আপেল ভাই বললেন, চল তোমাকে একটি সুন্দর জায়গা দেখিয়ে নিয়ে আসি। একটু অবাক হলাম ঠাকুরগাঁওয়ের সবকিছুই তো দেখা । তাহলে কোথায় নিয়ে যেতে চান তিনি? শহর থেকে প্রায় কিলো দুই দুরে ছায়া ঘেরা এক শান্ত বাড়ির দরজায় এসে দাঁড়ালাম । দরজা খুলে দিলেন মধ্যবয়সি একজন । দু হাত এক করে নমস্কার জানালেন বাড়িও দারোয়ান কাম পিয়ন অনয় বর্মণ। একটু সামনে গিয়ে ডানে-বামে তাকিয়ে বুঝলাম এটা কোন বাড়ি নয় , একটা ক্যাম্পাস । আপেল ভাই আমার দিকে তাকিয়ে মিট মিট করে হাসছেন। ঘাড়ে হাত রেখে বললেন চল। কাঠের তৈরি টিনশেড একটি চৌচালা ঘর। বারান্দায় গাছের শুকনো ডাল পালা দিয়ে বেড়া দেওয়া, দরজায় লেখা লোকায়ণ। লোকায়ণ, একটি ব্যতিক্রমী জাদুঘর । আপেল ভাই এই জাদুঘরের তত্বাবধায়ক । তাকে সাজিয়ে রাখা প্রতিটি সংগ্রহের প্রেক্ষাপট বর্ণনা করে চলেছেন চলছেন তিনি। লোকজ ঐতিহ্যের অনেক উপকরণ এখানে সংরক্ষিত। বিশেষ করে কৃষিজ দেশীয় সকল যন্ত্রপাতি এখানে উপস্থিত । যেমন- লাঙল-জোয়াল, মই, ফলা, নিড়ানি, দা, কাস্তে, খুন্তি, মাথাল, ইঁদুর মারার ফাঁদ,গরুর মুখে দেওয়া আটুলি , যাতা, ঢেঁকি, ছাম-গাহিন, কোদাল, হাতুড়ি, শাবল ছাড়াও বাদ্য যন্ত্রের তালিকায় দোতারা,মাদল, বাঁশি, সানাই, একতারা, ঢাক, ঢোল রয়েছে। জিজ্ঞেস করে জানলাম এই জাদুঘরের উদ্যোক্তা শহিদুজ্জামান স্থানীয় মানুষ জনের কাছ থেকে এসব সংগ্রহ করে এনেছেন। আয়োজন দেখে অনেকেই সেচ্ছায় অনেক কিছুই দিয়ে গেছেন । চোখ আটকে গেল পুরনো দলিলের দিকে। ব্রিটিশ আমলের বেশ কিছু হাতে লেখা অস্পষ্ট দলিল, চিঠিপত্র , পুঁথি ও জমিদারের খাজনা আদায়ের রশিদও সযতনে রাখা হয়েছে । তাকের একেকটি খোপে সাজিয়ে রাখা হয়েছে মাছ ধরার জাল, টোঁটা, পলো, চাঁই, কামারের হাপর, হুক্কা, বসার পিড়ি, বাঁশের মোড়া, কয়েক রকমের কেরোসিনের কুপি, তীর-ধনুক, তরবারি, ঢাল, মাটির বাসন-কোসন, হাঁসুলি, হাতের চুড়ি, বালা, শত বছর আগের গুড়ের হাড়িসহ যাত্রাপালায় ব্যবহৃত পোশাক পর্যন্ত। বাদ যায়নি পুরনো ক্যামেরা, টাইপরাইটার, রেডিও, ক্যাসেট প্লেয়ারও। জাদুঘর থেকে বেরিয়ে এবার আমরা প্রবেশ করলাম ঔষধি গাছের বাগানে । সবমিলিয়ে এখানে ১২০ প্রজাতির ঔষধি ও ৭০ প্রকারের ফলের গাছ রয়েছে। পরিচিত অনেক উদ্ভিদের পাশাপাশি অপরিচিত অনেক যেমন শালপনি, দাদ মর্দন, বেগুন হুরহুরি, মনসা গাছ দেখালেন আপেল ভাই। আমার বিস্ময়ের সীমা নেই। শুধু সংগ্রহই নয় শাশ্বত বাংলার হাজার বছরের ঐতিহ্যকে বাঁচিয়ে রাখার জন্য এখানে আয়োজন করা হয় নানান কর্মসূচী । বিভিন্ন উপলক্ষ্যে স্থানীয় লোকনাট্য ধামের গান, আদিবাসী নাচ-গান, কবিগান, গীত, বর্ষামঙ্গল, নবান্ন , শীতে পিঠা উৎসব তো নিয়মিত ব্যাপার । এখানে প্রতিদিনই দেশের বিভিন্ন প্রান্ত থেকে ছুটে আসছেন অনেকেই । জাদুঘরের পরিদর্শন বই ঘেটে দেশ বিদেশের অনেক বরেণ্য ব্যক্তিদের বক্তব্যে লোকায়ণ সম্পর্কে অনেক ইতিবাচক মন্তব্য পাওয়া গেল । জাদুঘরে আরও অনেক দর্শনার্থী এসে পড়েছেন । আপেল ভাইও ব্যস্ত হয়ে পড়লেন । আমিও বিস্ময় নিয়ে বের হয়ে এলাম । আরও আগেই এই মুল্যবান সংগ্রহশালা কেন দেখতে আসিনি ভেবে বেশ আফসোস লাগছে । ঢাকা থেকে যোগাযোগ ঢাকার শ্যামলী থেকে হানিফ, নাবিল, শ্যামলী ছাড়াও আরও বেশ কয়টি পরিবহনের এসি নন এসি বাস ঠাকুরগাঁওয়ের উদ্দেশ্যে ছেড়ে যায়। প্রায় ৯/১০ ঘন্টার ভ্রমণ । ঠাকুরগাঁও শহর থেকে রিকশা বা ব্যাটারি চালিত অটোরিকশায় ডায়াবেটিস হাসপাতালের পাশ দিয়ে ২০ মিনিটে লোকায়ণে পৌঁছে যাবেন।", "url": "https://www.banglatribune.com/lifestyle/59113/%E0%A6%B2%E0%A7%8B%E0%A6%95%E0%A6%9C-%E0%A6%B8%E0%A6%82%E0%A6%97%E0%A7%8D%E0%A6%B0%E0%A6%B9%E0%A6%B6%E0%A6%BE%E0%A6%B2%E0%A6%BE-%E0%A6%B2%E0%A7%8B%E0%A6%95%E0%A6%BE%E0%A7%9F%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সামিউল্যাহ সমরাট॥", "category": "lifestyle", "language": "bn", "token_count": 504, "scraped_at": "2026-02-05T12:40:48.928481"}
{"title": "ভোটাধিকার নিশ্চিত করতে হবে: ড. মিজান", "body": "গণতন্ত্রের ভিত মজবুত করতে হলে পৌর নির্বাচনে সবার ভোটাধিকার নিশ্চিত করতে হবে বলে মন্তব্য করেছেন জাতীয় মানবাধিকার কমিশনের চেয়ারম্যান ড. মিজানুর রহমান। তিনি বলেন, এ বিষয়ে দায়িত্বশীল ভূমিকা পালন করতে হবে সরকার, নির্বাচন কমিশন ও নির্বাচনে অংশগ্রহণকারীদের। মঙ্গলবার বিকালে গাইবান্ধার সাঘাটা উপজেলার ভরতখালী বালিকা উচ্চ বিদ্যালয় চত্বরে ‘মানবাধিকার সুরক্ষা ও নারী নির্যাতন প্রতিরোধ শীর্ষক’ এক গণসমাবেশে তিনি এসব কথা বলেন।ড. মিজান বলেন, নারী জাগরণ ঘটিয়ে নারীর প্রতি সহিংসতা শূন্যের কোঠায় নামিয়ে আনা সম্ভব। বাল্যবিবাহ ও যৌতুক প্রতিরোধে সবাইকে ঐক্যবদ্ধভাবে কাজ করতে হবে। এ ছাড়া, সব সম্প্রদায়ের নিরাপত্তা নিশ্চিত করে মানবাধিকার সুরক্ষা করতে হবে।ভরতখালী ইউনিয়ন পরিষদ আয়োজিত সমাবেশে সভাপতিত্ব করেন স্থানীয় ইউপি চেয়ারম্যান শামছুল আজাদ শীতল। সমাবেশে অন্যদের মধ্যে বক্তব্য রাখেন মানবাধিকার কমিশনের সচিব আমজাদ হোসেন, জেলা প্রশাসক মো. আব্দুস সামাদ, পুলিশ সুপার মো. আশরাফুল ইসলাম, উপজেলা পরিষদ চেয়ারম্যান এএইচএম গোলাম শহীদ রঞ্জু, সাঘাটার ইউএনও মোস্তাফিজুর রহমান প্রমুখ।", "url": "https://www.banglatribune.com/country/63895/%E0%A6%AD%E0%A7%8B%E0%A6%9F%E0%A6%BE%E0%A6%A7%E0%A6%BF%E0%A6%95%E0%A6%BE%E0%A6%B0-%E0%A6%A8%E0%A6%BF%E0%A6%B6%E0%A7%8D%E0%A6%9A%E0%A6%BF%E0%A6%A4-%E0%A6%95%E0%A6%B0%E0%A6%A4%E0%A7%87-%E0%A6%B9%E0%A6%AC%E0%A7%87-%E0%A6%A1.-%E0%A6%AE%E0%A6%BF%E0%A6%9C%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 137, "scraped_at": "2026-02-05T12:40:50.830046"}
{"title": "রাজশাহীতে ছুরিকাঘাতে মেডিক্যাল শিক্ষার্থী আহত, দোকান ভাঙচুর", "body": "রাজশাহী মহানগরীতে ছুরিকাঘাতে রাজশাহী মেডিক্যাল কলেজ (রামেক) হাসপাতালের এক শিক্ষার্থী গুরুতর আহত হয়েছেন। রবিবার বিকালে মহানগরীর বিলসিমলা বন্ধগেইট এলাকায় এ ঘটনা ঘটে। খবর পেয়ে বিক্ষুদ্ধ মেডিক্যাল শিক্ষার্থীরা ওই এলাকায় হামলা চালিয়ে দোকানপাট ভাঙচুর করে।আহত মেডিক্যাল শিক্ষার্থী ধীমান ঘোষকে রাজশাহী মেডিক্যাল কলেজ (রামেক) হাসপাতালে ভর্তি করা হয়েছে। ধীমান রামেকের এমবিবিএস-এর শেষ বর্ষের শিক্ষার্থী।পুলিশ ও স্থানীয়রা জানায়, ধীমান বিলসিমলা এলাকায় প্রাইভেট পড়াতে যান। আজ, রবিবার প্রাইভেট পড়ানো শেষ করে তিনি রামেকের হোস্টেলে ফেরার সময় বিলসিমলা এলাকার সওদাগর নামের এক ছেলে তার পেটের বাম পাশে ছুরিকাঘাত করে। এতে ধীমান গুরুতর আহত হন। পরে স্থানীয় লোকজন উদ্ধার করে তাকে রামেক হাসপাতালে ভর্তি করে। এদিকে এ ঘটনার সংবাদ পেয়ে মেডিক্যাল কলেজ শিক্ষার্থীরা বিক্ষুদ্ধ হয়ে বন্ধ গেইট এলাকায় কয়েকটি দোকানপাটে ভাঙচুর চালায়।রাজশাহী মহানগরীর রাজপাড়া থানা পুলিশের ভারপ্রাপ্ত কর্মকর্তা (ওসি) মাহমুদুর রহমান বলেন, ঘটনা পরে বিলসিমলা এলাকায় পুলিশ পাঠানো হয়েছে। বর্তমানে পরিস্থিতি শান্ত আছে। এ ঘটনার সঙ্গে জড়িতকে আটকের চেষ্টা চলছে। উল্লেখ্য, গত বৃহস্পতিবার, ১৭ ডিসেম্বর রাজশাহী মহানগরীর বিলসিমলা বন্ধ গেইট এলাকায় রাজশাহী মেডিক্যাল কলেজের শিক্ষার্থীদের সঙ্গে এলাকাবাসীর সংঘর্ষের ঘটনা ঘটে। সেদিন সন্ধ্যায় উভয়পক্ষের মধ্যে সংঘর্ষ ও ধাওয়া পাল্টা-ধাওয়ার ঘটনা ঘটে। সে সময় কয়েক রাউন্ড গুলি ছোঁড়ার ঘটনাও ঘটে। এতে একজন মেডিক্যাল কলেজ শিক্ষার্থীসহ দুইজন আহত হয়েছিল। /এআর/টিএন/আপ-এনএস/", "url": "https://www.banglatribune.com/country/63371/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%A4%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%AE%E0%A7%87%E0%A6%A1%E0%A6%BF%E0%A6%95%E0%A7%8D%E0%A6%AF%E0%A6%BE%E0%A6%B2-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%86%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 191, "scraped_at": "2026-02-05T12:40:52.702194"}
{"title": "সিংগাইর পৌর নির্বাচনের ভোট ৭ জানুয়ারি", "body": "মানিকগঞ্জের সিংগাইর পৌরসভা নির্বাচনের ভোটগ্রহণ আগামী ৭ জানুয়ারি অনুষ্ঠিত হবে। এ নির্বাচন নিয়ে হাইকোর্টের স্থগিতাদেশ সুপ্রীম কোর্টে স্থগিত হওয়ার পর নির্বাচন কমিশন সোমবার এই পৌরসভা নির্বাচনের পুনঃতফসিল ঘোষণা করেছে।নতুন তফসিল অনুসারে পূর্বের তফসিল অনুযায়ী যারা মনোনয়নপত্র দাখিল করেছিলেন তারাই এ ভোটে অংশ নিতে পারবেন। এছাড়া বাছাই শেষে মনোনয়নপত্র প্রত্যাহারের শেষ সময় ২২ ডিসেম্বর এবং ৭ জানুয়ারি ভোটগ্রহণের দিন রাখা হয়েছে।আগামী ৩০ ডিসেম্বর ২৩৬ পৌরসভায় ভোট অনুষ্ঠানের জন্য নির্বাচন কমিশন তফসিল ঘোষণা করে। পরে আদালতের আদেশে বাগেরহাটের মংলাবন্দর ও সিংগাইর পৌরসভার ভোট স্থগিত হয়।গত ২ ডিসেম্বর এক রিট আবেদনের সম্পূরক আবেদনে হাইকোর্টের একটি দ্বৈত বেঞ্চ সিংগাইর পৌরসভার ভোট গ্রহণের বিষয়ে ছয় মাসের স্থগিতাদেশ দেয়। পরে ৭ ডিসেম্বর হাইকোর্টের আদেশ ছয় সপ্তাহের জন্য স্থগিত করেন সুপ্রিম কোর্টের চেম্বার বিচারপতি। নতুন আদেশের প্রেক্ষিতে সিংগাইর পৌরসভা নির্বাচনের বাধা কেটে গেলেও এরইমধ্যে যাচাই বাছাইয়ে সময় পার হয়ে যায়। যার কারণে কমিশন পুনঃতফসিলের মাধ্যমে এই পৌর পরিষদের নির্বাচনের ভোটগ্রহণের দিন কিছুটা পিছিয়ে দিয়েছে।", "url": "https://www.banglatribune.com/country/61659/%E0%A6%B8%E0%A6%BF%E0%A6%82%E0%A6%97%E0%A6%BE%E0%A6%87%E0%A6%B0-%E0%A6%AA%E0%A7%8C%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87%E0%A6%B0-%E0%A6%AD%E0%A7%8B%E0%A6%9F-%E0%A7%AD-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা টিবিউন রিপোর্ট", "category": "country", "language": "bn", "token_count": 147, "scraped_at": "2026-02-05T12:40:54.865506"}
{"title": "ইজতেমায় তিন মুসল্লির মৃত্যু", "body": "আমবয়ানের মধ্য দিয়ে আজ শুক্রবার থেকে বিশ্ব ইজতেমার প্রথম পর্ব শুরু হয়েছে। দেশের ১৭টি জেলার বেশিরভাগ মুসল্লিরা ইজতেমা মাঠে এসে পৌঁছেছেন। ইজতেমায় অংশ নেওয়া তিন মুসল্লির বার্ধক্যজনিত কারণে মৃত্যু হয়েছে। তাদের নাম-পরিচয় এখনও জানা যায়নি। শুক্রবার সকালে টঙ্গীর তুরাগতীরের ইজতেমা ময়দানে এ তিনজনের জানাজা হয়। টঙ্গী থানার ভারপ্রাপ্ত কর্মকর্তা (ওসি) ফিরোজ তালুকদার বিষয়টি নিশ্চিত করেছেন। ওসি জানান, বৃহস্পতিবার তাদের মৃত্যু হয়।", "url": "https://www.banglatribune.com/country/68011/%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE%E0%A7%9F-%E0%A6%A4%E0%A6%BF%E0%A6%A8-%E0%A6%AE%E0%A7%81%E0%A6%B8%E0%A6%B2%E0%A7%8D%E0%A6%B2%E0%A6%BF%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি", "category": "country", "language": "bn", "token_count": 61, "scraped_at": "2026-02-05T12:40:56.877611"}
{"title": "ম্যারাথন আকাশ ছোঁয়ার!", "body": "স্কাই ম্যারাথন। আভিধানিক মানে দাঁড়ায় আকাশে ম্যারাথন। এবার সেই স্কাই ম্যারাথনের সুযোগটি আসছে দেশের তরুণ-যুবাদের জন্য। যাতে অংশ নিয়ে অন্তত আকাশ না হলেও, দেশের সুউচ্চ পাহাড়ে দাঁড়িয়ে পাওয়া যাবে আকাশের কাছাকাছি পৌঁছে যাবার সুযোগ। অ্যাডভেঞ্চারধর্মী এ প্রতিযোগিতার আয়োজনের সুযোগ করে দিচ্ছে তারুণ্য নির্ভর দুই উদ্যোক্তা প্রতিষ্ঠান এভারেস্ট একাডেমি এবং এ ফর অ্যাডভেঞ্চার। বিশেষ এ আয়োজনের আরও একটি বিশেষত্ব হচ্ছে ,এটি বাংলাদেশের প্রথম আর্ন্তজাতিক পর্যায়ের স্কাই ম্যারাথন। ১৯ ডিসেম্বর বান্দরবানে অনুষ্ঠিত হতে যাওয়া আকাশ ছোঁয়ার এ প্রতিযোগিতায় অংশ নেওয়ার সুযোগ পাবেন চূড়ান্তভাবে উত্তীর্ণ হওয়া তরুণ-তরুণী থেকে শুরু করে যেকোনও বয়সের দু’শতাধিক প্রতিযোগী। আয়োজনের বিস্তারিত তুলে ধরতে ৩ নভেম্বর রাজধানীর ডেইলি স্টার সেন্টারে আয়োজন করা হয়েছিল এক সংবাদ সম্মেলনের। যেখানে উপস্থিত ছিলেন ইন্টারন্যাশনাল ব্রেস্ট ক্যান্সার রিসার্চ ফাউন্ডেশনের সায়েন্টিফিক ডিরেক্টর এবং তথ্যপ্রযুক্তিনির্ভর চিকিৎসা সেবাদাতা প্রতিষ্ঠান ‘আমাদের গ্রামের’ দলনেতা ড. রিচার্ড আর. লাভ, শুভেচ্ছা দূত হিসেবে ছিলেন সেভেন সামিট সম্পন্নকারী নেপালের প্রথম নারী সুস্মিতা মাস্কে, শিশু কিশোর মাসিক ম্যাগাজিন টইটম্বুরের ভারপ্রাপ্ত সম্পাদক নওসেবা সাবিহ কবিতা, এভারেস্ট একাডেমি’র সিইও রাফাহ উদ্দীন সিরাজী, বাংলাদেশের প্রথম এভারেস্টজয়ী এবং এভারেস্ট একাডেমির পরিচালক মুসা ইব্রাহীম, এ ফর অ্যাডভেঞ্চার’য়ের পরিচালক সৈয়দ নাজমুস সাকিব। অনুষ্ঠানে শুভেচ্ছাদূত হিসেবে আরও উপস্থিত ছিলেন ভারতের পশ্চিমবঙ্গের পর্বতারোহী মলয় মুখার্জী। অনুষ্ঠানে আয়োজকদের শুভেচ্ছা বক্ত্যবের সঙ্গে তুলে ধরা হয়, পুরো কার্যক্রমের আদ্যোপান্ত। সে অনুযায়ী চূড়ান্ত প্রতিযোগিতার আগে দেশের আটটি বিভাগে বিভাগীয় স্কাই মিনি ম্যারাথন; ঢাকায় স্কুল পড়ুয়া ছেলেমেয়েদের এবং করপোরেট কর্মকর্তাদের জন্য আলাদা স্কাই মিনি ম্যারাথন; বরগুনার আমতলীতে স্কুল ও কলেজ পড়ুয়া শিক্ষার্থীদের জন্য আলাদা স্কাই মিনি ম্যারাথন অনুষ্ঠিত হবে। এ সময় পাওয়ার পয়েন্ট প্রেজেন্টেশনের মাধ্যমে তুলে ধরা হয় পুরো পরিকল্পনা। এর পরপরই উন্মোচন করা হয় দেশের প্রকৌশলীদের তৈরি ‘রানার বিডি’ মোবাইল অ্যাপস। যেকোনও ম্যারাথনে অংশ নেওয়া ব্যক্তির জন্য দিক নির্দেশক হিসেবে কাজ করবে এই অ্যাপস। পরপরই উন্মোচন করা হয় স্কাই ম্যারাথনের লোগো । সংবাদ সম্মেলনে দেওয়া তথ্যানুসারে, আগামী ৬ নভেম্বর সিলেট থেকে শুরু হবে এ কার্যক্রম। এরপর পর্যায়ক্রমে ১৩ নভেম্বর বরিশালে, ১৪ নভেম্বর বরগুনার আমতলী উপজেলায়, ২০ নভেম্বর রংপুর বিভাগ, ২১ নভেম্বর রাজশাহী বিভাগ, ২২ নভেম্বর খুলনা বিভাগ, ২৭ নভেম্বর চট্টগ্রাম বিভাগ, ২৮ নভেম্বর ময়মনসিংহ বিভাগ এবং ৪ ডিসেম্বর ঢাকা বিভাগে করপোরেট স্কাই মিনি ম্যারাথন এবং ৫ ডিসেম্বর মানিক মিয়া অ্যাভিনিউয়ে কিডজ স্কাই মিনি ম্যারাথন আয়োজিত হবে। উল্লেখ্য,২৬ অক্টোবর ভারত থেকে স্কাই ম্যারাথনের ‘শুভেচ্ছা দূত’ হিসেবে আরও যোগ দিয়েছিলেন দেবাশীষ বিশ্বাস (পশ্চিমবঙ্গের প্রথম বাঙালি যিনি বসন্ত সিং রায়ের সঙ্গে এভারেস্ট জয় করেছেন), ড. ত্রিদিব কুমার বসু (ভারত সরকারের বিজ্ঞান ও প্রযুক্তি মন্ত্রণালয়ের ন্যাশনাল অ্যাটলাস অ্যান্ড থিমেটিক ম্যাপিং অর্গানাইজেশন (ন্যাটমো)'র সাবেক যুগ্ম পরিচালক, সত্যরূপ সিদ্ধান্ত (আগামী বছর এভারেস্ট জয়ের পরিকল্পনাকারী) এবং কিরণ পত্র। তারা ২৬ অক্টোবর অ্যামেরিকান ইন্টারন্যাশনাল ইউনিভার্সিটি, বাংলাদেশ; ২৭ অক্টোবর বাংলাদেশ ইউনিভার্সিটি; ২৮ অক্টোবর ঢাকা বিশ্ববিদ্যালয়ের শিক্ষা ও গবেষণা ইনস্টটিউট; ৩০ অক্টোবর বরিশাল বিভাগ এবং ১ নভেম্বর চট্টগ্রামে অবস্থিত এশিয়ান ইউনিভার্সিটি ফর উইমেন’য়ের শিক্ষার্থী এবং চট্টগ্রামের অ্যাডভেঞ্চার প্রতিষ্ঠান ভার্টিক্যাল ড্রিমার্সের সদস্যদের সঙ্গে স্কাই ম্যারাথনের ক্যাম্পেইনে অংশ নেন এবং পর্বতারোহণের অভিজ্ঞতা বিনিময় করেন। পুরো আয়োজনে সহাযোগিতা করছে টপ অব দি ওয়ার্ল্ড। এছাড়া দি ডেইলি স্টার, ইভেন্ট আয়োজক প্রতিষ্ঠান মেকার, পাক্ষিক পর্যটন ম্যাগাজিন দি বাংলাদেশ মনিটর এবং মাসিক শিশু-কিশোর ম্যাগাজিন টইটম্বুর এতে স্ট্র্যাটেজিক অংশীদার হিসেবে সহযোগিতা করছে।", "url": "https://www.banglatribune.com/youth/59178/%E0%A6%AE%E0%A7%8D%E0%A6%AF%E0%A6%BE%E0%A6%B0%E0%A6%BE%E0%A6%A5%E0%A6%A8-%E0%A6%86%E0%A6%95%E0%A6%BE%E0%A6%B6-%E0%A6%9B%E0%A7%8B%E0%A6%81%E0%A7%9F%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "তারুণ্য রিপোর্ট।।", "category": "youth", "language": "bn", "token_count": 480, "scraped_at": "2026-02-05T12:41:01.044317"}
{"title": "রাজস্ব ফাঁকি রোধে দায়িত্ব পেতে চায় র‌্যাব", "body": "রাজধানীসহ দেশের সব বিভাগীয় ও জেলা শহরের নামিদামি শপিংমল-ব্যবসা কেন্দ্রে আদায়কৃত ভ্যাট ফাঁকি রোধ করতে র‌্যাবকে ব্যবহার করার চিন্তা করছে সরকার। পরিকল্পনা অনুযায়ী ভ্যাট ফাঁকি রোধে মোবাইল কোর্ট পরিচালনার দায়িত্ব পেতে চায় র‌্যাব। তবে, বিদ্যমান ‘ভ্যাট আইন’ ‘মোবাইল কোর্ট আইন’-এর তফসিলে অন্তর্ভুক্ত না হওয়ায় মোবাইল কোর্ট পরিচালনা করা সম্ভব হচ্ছে না। এ জন্য বিদ্যমান মোবাইল কোর্ট আইন-২০০৯-এর তফসিলে মূল্য সংযোজন কর আইন, ১৯৯১ অন্তর্ভুক্ত করার আবেদন জানিয়ে জাতীয় রাজস্ব বোর্ডকে (এনবিআর) চিঠি দিয়েছে র‌্যাব। সংশ্লিষ্ট সূত্রে এ তথ্য জানা গেছে।এনবিআর সূত্রে জানা গেছে, সদ্য সমাপ্ত বছরের শেষভাগে র‌্যাবের মহাপরিচালক এনবিআরে চিঠিটি পাঠান। যার অনুলিপি স্বরাষ্ট্র মন্ত্রণালয়ের সিনিয়র সচিব মোজাম্মেল হক খানকেও দেওয়া হয়েছে।সূত্র জানায়, রাজধানীসহ দেশের সর্বত্র বিশেষ করে বিভাগীয় ও জেলা শহরে অনেক নামি-দামি শপিংমল এবং ব্যবসা প্রতিষ্ঠানে কেনাবেচার ক্ষেত্রে ক্রেতা সাধারণের কাছ থেকে ভ্যাট আদায় করছে। কিন্তু কিছু সংখ্যক ব্যবসা প্রতিষ্ঠান আদায়কৃত ভ্যাট বিধি মোতাবেক সরকারের সংশ্লিষ্ট খাতে জমা করছে না বলে অভিযোগ রয়েছে। ফলে, রাজস্ব আদায় ক্ষতিগ্রস্ত হচ্ছে। সূত্র আরও জানায়, আবার অনেক ব্যবসা প্রতিষ্ঠানের ক্ষেত্রে ইলেকক্ট্রনিক ক্যাশ রেজিস্ট্রার (ইসিআর) ও পয়েন্ট অব সেল (পিওএস) ব্যবহার বাধ্যতামূলক করা হলেও অনেক ক্ষেত্রে তা যথাযথভাবে অনুসৃত হচ্ছে না। ফলে সরকার বিপুল পরিমাণ রাজস্ব আদায় হতে বঞ্চিত হচ্ছে। রাজস্ব ফাঁকি ঠেকাতেই এই সিদ্ধান্ত নেওয়া হচ্ছে বলে সংশ্লিষ্টসূত্র নিশ্চিত করে।উল্লেখ্য, মোবাইল কোর্ট আইন- ২০০৯-এ অন্যান্য আইন তফসিলভুক্ত না হওয়া পর্যন্ত সংশ্লিষ্ট ওই আইনের আওতায় র‌্যাব অভিযান চালাতে পারে না। খাদ্যদ্রব্যে ভেজাল, ভুয়া ডাক্তার, লাইসেন্সবিহীন ক্লিনিক ও ডায়াগনস্টিক সেন্টার, অবৈধ ব্লাড ব্যাংক, ভেজাল ওষুধ ও কসমেটিক্স এবং অবৈধভাবে বন্যপ্রাণি ক্রয়-বিক্রয় সংক্রান্ত আইন মোবাইল কোর্ট আইনে তফসিলভুক্ত হওয়ায় র‌্যাবের নির্বাহী ম্যাজিস্ট্রেটরা এসব আইনের আওতায় অভিযান পরিচালনা করেন। এ প্রসঙ্গে র‌্যাবের একটি সূত্র জানিয়েছে, এতে ব্যবসায়ী সমাজ সরকারের রাজস্ব আদায়ে তাদের দায়িত্ববোধ সম্পর্কে অধিকতর সচেতন হবেন, ক্রেতাসাধারণের অধিকার সুরক্ষিত হবে এবং সামগ্রিকভাবে ভ্যাট ফাঁকির প্রবণতা হ্রাসসহ সরকারের রাজস্ব আদায়ের লক্ষ্যমাত্রা অর্জনের ক্ষেত্রে গুরুত্বপূর্ণ অবদান রাখা সম্ভব হবে। এনবিআর সূত্র জানায়, ভ্যাট ফাঁকি রোধে র‌্যাব কর্তৃক মোবাইল কোর্ট চালানোর বিষয়টি পর্যালোচনা করা হচ্ছে। এমনিতেই ভ্যাট কর্মকর্তাদের বিরুদ্ধে ব্যবসায়ীদের হয়রানির অভিযোগ দীর্ঘদিনের। ভ্যাট আইনের ২৪ ধারায় বলা রয়েছে, চাইলে ভ্যাটের অফিসাররা আইনশৃঙ্খলা বাহিনীর সহযোগিতা নিতে পারবেন।", "url": "https://www.banglatribune.com/business/66503/%E0%A6%B0%E0%A6%BE%E0%A6%9C%E0%A6%B8%E0%A7%8D%E0%A6%AC-%E0%A6%AB%E0%A6%BE%E0%A6%81%E0%A6%95%E0%A6%BF-%E0%A6%B0%E0%A7%8B%E0%A6%A7%E0%A7%87-%E0%A6%A6%E0%A6%BE%E0%A7%9F%E0%A6%BF%E0%A6%A4%E0%A7%8D%E0%A6%AC-%E0%A6%AA%E0%A7%87%E0%A6%A4%E0%A7%87-%E0%A6%9A%E0%A6%BE%E0%A7%9F-%E0%A6%B0%E0%A7%8D%E0%A6%AF%E0%A6%BE-%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 330, "scraped_at": "2026-02-05T12:41:04.498617"}
{"title": "৬ পণ্য সংরক্ষণ ও পরিবহনে পাটের মোড়ক বাধ্যতামূলক", "body": "ছয়টি পণ্য যে কোনো পরিমাণে সংরক্ষণ ও পরিবহনে বাধ্যতামূলকভাবে পাটের বস্তা ব্যবহার করতে হবে। এ ছয়টি পণ্যের মধ্যে রয়েছে ধান, চাল, গম, ভুট্টা, সার ও চিনি।বস্ত্র ও পাট মন্ত্রণালয় মঙ্গলবার এ বিষয়ে মঙ্গলবার একটি প্রজ্ঞাপন জারি করে।এ নির্দেশনা জারির ফলে এ ছয়টি পণ্য যে কোনো পরিমাণ পরিবহন ও সংরক্ষণে এখন থেকে পাটের মোড়ক ব্যবহার করতে হবে।এর আগে ২০ কেজি বা এর থেকে বেশি পরিমাণ হলে পরিবহন ও সংরক্ষণে ওই ছয়টি পণ্যের ক্ষেত্রে পাটের মোড়ক ব্যবহারের বাধ্যবাধকতা ছিল না। মঙ্গলবারের ওই প্রজ্ঞাপনে বলা হয়েছে, পাটের মোড়ক দ্বারা পণ্য মোড়কজাতকরণ ও পাটজাত মোড়কের ব্যবহার, বিতরণ, উৎপাদন ও সরবরাহের ক্ষেত্রে ২০১৪ সালের ৫ ফেব্রুয়ারি জারি করা গেজেটের প্রজ্ঞাপনের অনুচ্ছেদ (২) এ ‘২০ কেজি ও তদুর্ধ্ব’ শব্দ বাতিল করা হল। পণ্যে পাটজাত মোড়কের বাধ্যতামূলক ব্যবহার আইন, ২০১০-এর ৫ নম্বর ধারা অনুযায়ী গঠিত উপদেষ্টা কমিটির সুপারিশের আলোকে এ সিদ্ধান্ত নেওয়া হয়েছে। একই আইনের ৭(৩) ধারা অনুযায়ী এ আদেশ জারি করা হল।", "url": "https://www.banglatribune.com/business/62427/%E0%A7%AC-%E0%A6%AA%E0%A6%A3%E0%A7%8D%E0%A6%AF-%E0%A6%B8%E0%A6%B0%E0%A6%95%E0%A7%8D%E0%A6%B7%E0%A6%A3-%E0%A6%93-%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A8%E0%A7%87-%E0%A6%AA%E0%A6%BE%E0%A6%9F%E0%A7%87%E0%A6%B0-%E0%A6%AE%E0%A7%8B%E0%A7%9C%E0%A6%95-%E0%A6%AC%E0%A6%BE%E0%A6%A7%E0%A7%8D%E0%A6%AF%E0%A6%A4%E0%A6%BE%E0%A6%AE%E0%A7%82%E0%A6%B2%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 146, "scraped_at": "2026-02-05T12:41:06.516960"}
{"title": "ধর্ষণের অভিযোগে সাবেক সেনাসদস্য গ্রেফতার", "body": "জয়পুরহাট সদর উপজেলার বড় তাজপুর গ্রামের এক গৃহবধূকে ধর্ষণের অভিযোগে সাবেক এক সেনাসদস্যকে গ্রেফতার করেছে জয়পুরহাট থানা পুলিশ। সেনাসদস্যের নাম সোহাগ হোসেন। সোমবার সকালে তাকে গ্রেফতারের পর আদালতের মাধ্যমে জয়পুরহাট জেলা কারাগারে পাঠানো হয়।সোহাগকে গ্রেফতারের বিষয়টি নিশ্চিত করেছেন জয়পুরহাট সদর থানার পরিদর্শক (তদন্ত) সিরাজুল ইসলাম।পুলিশ ও মামলা সূত্রে জানা যায়, গত শনিবার (২৮-১১-১৫) বাড়ির বারান্দায় বসে ওই গৃহবধূ কাঁথা সেলাই করছিলেন। এ সময় পাশের পাড়ার সোহাগ হোসেন (৩০) নামের সাবেক ওই সেনাসদস্য জোর করে ঘরে নিয়ে তাকে ধর্ষণ করে। পরে পালানোর সময় গৃহবধূর স্বামী তাকে ধরার চেষ্টা করলে ধাক্কা মেরে পালিয়ে গেলেও মোবাইল ফোন ফেলে যায়। এ ঘটনায় শনিবার রাতে ওই গৃহবধূ বাদি হয়ে নারী ও শিশু নির্যাতন দমন আইনে জয়পুরহাট সদর থানায় মামলা করেন।/এআর/এমপি/", "url": "https://www.banglatribune.com/country/60497/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%B8%E0%A7%87%E0%A6%A8%E0%A6%BE%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জয়পুরহাট প্রতিনিধি", "category": "country", "language": "bn", "token_count": 115, "scraped_at": "2026-02-05T12:41:08.409176"}
{"title": "নিজেই তৈরি করুন ভেষজ তেল", "body": "চুল পড়া কমিয়ে চুলের জৌলুস বাড়ায় ভেষজ তেল। পাশাপাশি খুশকি দূর করতেও জুড়ি নেই ভেষজ তেলের। তবে বাজার থেকে কেনা তেল কতটুকু কেমিক্যালমুক্ত সেটা নিয়ে সন্দেহ থেকেই যায়। এসব চিন্তা থেকে মুক্তি পেতে নিজেই তৈরি করে ফেলুন ভেষজ গুণাগুণ সম্পন্ন তেল। জেনে নিন কীভাবে তৈরি করবেন আমলা ও তুলসী তেল- আমলা তেল যা যা লাগবে ১০০ গ্রাম আমলা পাউডার ২৫০ গ্রাম ভার্জিন নারিকেল তেল ৪ লিটার পানি যেভাবে তৈরি করবেন পাত্রে তিনভাগ আমলা পাউডার ও পানি মিশিয়ে মৃদু আঁচে জ্বাল দিন চুলায়। পানি কমে ১ লিটার না হওয়া পর্যন্ত ঘন ঘন নাড়তে থাকুন। পানি কমে আসলে মিশ্রণটি একটি পরিষ্কার কাপড়ে ঢালুন। বাকি আমলা পাউডার পানিতে মিশিয়ে পেস্ট তৈরি করুন। একটি বড় পাত্রে কাপড়ে রাখা মিশ্রণ, আমলা পাউডারের পেস্ট ও নারিকেল তেল একসঙ্গে মেশান। পাত্রটি চুলায় দিয়ে যতক্ষণ পর্যন্ত পানি থাকে ততক্ষণ নাড়তে থাকুন। পানি পুরোপুরি শুকিয়ে গেলে তেলটুকু মুখ বন্ধ কাচের পাত্রে রাখুন। সপ্তাহে দুইদিন চুলে ব্যবহার করুন আমলা হেয়ার অয়েল। যা যা লাগবে তাজা তুলসী পাতা ভার্জিন নারিকেল তেল মেথি যেভাবে তৈরি করবেন তুলসী পাতা বেটে পেস্ট তৈরি করুন। চাইলে তুলসী পাতার গুঁড়া পানিতে মিশিয়েও তৈরি করতে পারেন পেস্ট। একটি পাত্রে ১০০ মিলিলিটার নারিকেল তেল নিয়ে পেস্টটি মেশান। মৃদু আঁচে চুলায় রাখুন পাত্রটি। বার বার নাড়তে হবে। সামান্য মেথি দিন পাত্রে। কিছুক্ষণ পর চুলা থেকে নামিয়ে ঠাণ্ডা করুন। কাচের পাত্রে সংরক্ষণ করুন তুলসী হেয়ার অয়েল। ব্যবহার করার আগে তেল হালকা গরম করে নেবেন। সপ্তাহে দুইদিন এ তেল ব্যবহার করে ২০ মিনিট পর মাইল্ড শ্যাম্পু দিয়ে চুল ধুয়ে ফেলুন। প্রাকৃতিকভাবে উজ্জ্বল হবে চুল।", "url": "https://www.banglatribune.com/lifestyle/66589/%E0%A6%A8%E0%A6%BF%E0%A6%9C%E0%A7%87%E0%A6%87-%E0%A6%A4%E0%A7%88%E0%A6%B0%E0%A6%BF-%E0%A6%95%E0%A6%B0%E0%A7%81%E0%A6%A8-%E0%A6%AD%E0%A7%87%E0%A6%B7%E0%A6%9C-%E0%A6%A4%E0%A7%87%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 243, "scraped_at": "2026-02-05T12:41:11.499989"}
{"title": "সিএনজি-মাইক্রোবাস সংঘর্ষে নিহত ১", "body": "হবিগঞ্জে সিএনজি অটোরিকশা ও মাইক্রোবাসের মুখোমুখি সংঘর্ষে কাওসার নামে এক সিএনজি-চালক নিহত হয়েছেন। আহত হয়েছেন ১০ জন। বৃহস্পতিবার সকাল ১১টার দিকে এই দুর্ঘটনা ঘটে।শায়েস্তাগঞ্জ হাইওয়ে থানার ভারপ্রাপ্ত কর্মকর্তা (ওসি) এজাজুর রহমান চৌধুরী ঘটনার সত্যতা নিশ্চিত করেছেন।পুলিশ জানায়, সকালে মহাসড়কের শায়েস্তাগঞ্জ দেউন্দি নামক স্থানে মাইক্রোবাসের সঙ্গে বিপরীত দিক থেকে আসা একটি সিএনজির মুখোমুখি সংঘর্ষ ঘটলে ঘটনাস্থলেই সিএনজি-চালক নিহত এবং ১০ জন আহত হন। গুরুতর আহত অবস্থায় পাঁচজনকে হবিগঞ্জ সদর হাসপাতালে ভর্তি করা হয়েছে।", "url": "https://www.banglatribune.com/country/59471/%E0%A6%B8%E0%A6%BF%E0%A6%8F%E0%A6%A8%E0%A6%9C%E0%A6%BF-%E0%A6%AE%E0%A6%BE%E0%A6%87%E0%A6%95%E0%A7%8D%E0%A6%B0%E0%A7%8B%E0%A6%AC%E0%A6%BE%E0%A6%B8-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "হবিগঞ্জ প্রতিনিধি", "category": "country", "language": "bn", "token_count": 72, "scraped_at": "2026-02-05T12:41:15.190994"}
{"title": "কক্সবাজারে সম্প্রচার নির্দেশনা মানছে না ক্যাবল অপারেটররা", "body": "প্রথম ৩০টি চ্যানেলের মধ্যে বিদেশি কোনও চ্যানেল ও বাংলা সিনেমা না দেখানোর জন্য সরকারি নির্দেশনা থাকলেও তা অমান্য করছেন কক্সবাজারের ক্যাবল অপারেটররা। ফলে ডিস ব্যবসায়ীদের হাতে জিম্মি হয়ে পড়েছে স্যাটেলাইট টিভি চ্যানেল মালিকরা। ক্যাবল অপারেটরদের ইচ্ছা-অনিচ্ছার ওপর নির্ভর করছে কক্সবাজারে প্রতিটি টিভির সম্প্রচার। টিভির প্রথম ৩০টি চ্যানেল টিউনের ২০টিতেই দেওয়া হয়েছে বিদেশি চ্যানেল। ক্যাবল টিভি/ডিস অপারেটরদের ব্যবসায় সুশাসন ও বিদেশি চ্যানেলের অবাধ প্রচার নিয়ন্ত্রণে ২০০৬ সালে ক্যাবল টিভি নেটওয়ার্ক পরিচালনা আইন পাশ করা হয়। আইন অনুযায়ী, সরকারের অনুমোদিত বেসরকারি চ্যানেলগুলো দেশীয় দর্শকরা যাতে দেখতে পারেন সেজন্য সরকারি চ্যানেলের পরপরই অগ্রাধিকার ভিত্তিতে সম্প্রচার করার বাধ্যবাধকতা রয়েছে। কিন্তু সেদিকে লক্ষ্য নেই কক্সবাজারের ক্যাবল অপারেটর ব্যবসায়ীদের। কক্সবাজারের একটি ক্যাবল অপারেটর সংযোগ চ্যানেল পর্যালোচনা করে দেখা যায়, চ্যানেলের শুরুতে বাংলাদেশ টেলিভিশন (বিটিভি) দিয়ে শুরু করে দশ নম্বর পর্যন্ত বাংলা চ্যানেল দেওয়া হলেও এগার থেকে ৩০ পর্যন্ত ২০টি চ্যানেলই ভিনদেশি চ্যানেল। এছাড়াও জনপ্রিয় চ্যানেল সময় টিভি, চ্যানেল ২৪, একুশে টিভি, ৭১ টিভি, বৈশাখী, মাইটিভি, মোহনা টিভি, বিজয় টিভি দেওয়া হয়েছে ৭৭ থেকে ৮৯ সিগনালে। এছাড়াও এনটিভি’র সিরিয়াল রাখা হয়েছে ৩১ নম্বরে। অপরদিকে বাংলা সিনেমা সম্প্রচারে তথ্য মন্ত্রণালয়ের নির্দেশনা না মেনে ২১ নম্বরে সিরিয়ালে সিডির মাধ্যমে চালানো হয় বাংলা সিনেমা। যার কারণে ভারতীয় চ্যানেলের আগ্রাসনে বিপর্যস্ত হয়ে পড়ছে বাংলা চ্যানেলে সম্প্রচারিত সংস্কৃতি। কক্সবাজার শহরের বাসস্টেশন এলাকার বাসিন্দা জহিরুল মোস্তফা জানান, বর্তমানে ভারতীয় চ্যানেলের চাপে বাংলাদেশি টিভি চ্যানেলে কোন দিন, কোন সময়, কোন নাটক কিংবা টিভি শো প্রচারিত হয় তা না জানলেও স্টার প্লাস, স্টার জলসা, জি টিভি, সনি কিংবা জি বাংলা চ্যানেলে কখন, কোন সিরিয়াল দেখানো হয়, তা ঠিকই জানে বেশিরভাগ দর্শক। ভিনদেশি এসব অনুষ্ঠানের প্রচার রোধে বাংলাদেশি চ্যানেলগুলোকে গুরুত্ব দেওয়া প্রয়োজন বলে তিনি মনে করেন। কক্সবাজারে মূলত তিনটি প্রতিষ্ঠানের মাধ্যমে ক্যাবল চ্যানেলগুলো পরিচালনা করা হয়। এসব অভিযোগ সম্পর্কে জানতে চাইলে কক্সবাজারের ফ্রেন্ডস ক্যাবল অপারেটরের মালিক তপন দাস বাংলা ট্রিবিউনকে সাফ জানিয়ে দেন,‘আপাতত এরকমই থাকবে। এ বিষয়ে সরকারি কোনও নির্দেশনা তাদের কাছে আসেনি।’ কেন দেশি চ্যানেলগুলোর চেয়ে বিদেশি চ্যানেলগুলোকে প্রাধান্য দেওয়া হচ্ছে এবিষয়ে জানতে চাইলে ফোন সংযোগ কেটে দেন তিনি। অপর দুটি ক্যাবল অপারেটর প্রতিষ্ঠান ভিডিও প্যালেস নেটওয়ার্ক ও বেঙ্গল নেটওয়ার্কের কর্ণধারদের সঙ্গে যোগাযোগের চেষ্টা করা হলেও তাদের মোবাইল ফোন নম্বর বন্ধ পাওয়া গেছে। উল্লেখ্য, চলতি বছর ২৭ জানুয়ারি টিভি নেটওয়ার্ক ক্যাবল মালিকদের সঙ্গে মতবিনিময় সভায় তথ্যমন্ত্রী হাসানুল হক ইনু প্রথম ৩০টি চ্যানেলে বাংলা চ্যানেল রাখার নির্দেশ দিয়েছিলেন। ক্যাবল অপারেটরদের এ ধরনের অরাজকতার ফলে দেশীয় সংস্কৃতির সুস্থ বিনোদন থেকে বঞ্চিত হচ্ছে দর্শকরা। সর্বশেষ গত বুধবার (০৯ ডিসেম্বর) সচিবালয়ে বেসরকারি টেলিভিশন মালিকদের সংগঠন অ্যাটকোর (অ্যাসেসিয়েশন অব টেলিভিশন চ্যানেল ওনার্স) সঙ্গে বাণিজ্য ও তথ্য মন্ত্রণালয়ের বৈঠকের পর বাণিজ্যমন্ত্রী তোফায়েল আহমেদ তার সিদ্ধান্তের কথা জানান। এই সিদ্ধান্ত বাস্তবায়ন না করলে সরকার ক্যাবল অপারেটরদের লাইসেন্স বাতিলসহ আইনানুগ ব্যবস্থা নেওয়া হবে বলে জানান। /আরএ/টিএন/আপ-এনএস/", "url": "https://www.banglatribune.com/country/60889/%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A6%A8%E0%A6%BE-%E0%A6%AE%E0%A6%BE%E0%A6%A8%E0%A6%9B%E0%A7%87-%E0%A6%A8%E0%A6%BE-%E0%A6%95%E0%A7%8D%E0%A6%AF%E0%A6%BE%E0%A6%AC%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কক্সবাজার প্রতিনিধি।।", "category": "country", "language": "bn", "token_count": 423, "scraped_at": "2026-02-05T12:41:17.155796"}
{"title": "ক্লিনিক মালিকসহ তিনজনের কারাদণ্ড", "body": "রাজশাহীর পৃথক স্থানে অভিযান পরিচালনা করে ক্লিনিক মালিকসহ তিনজনকে কারাদণ্ড ও একটি বেকারিকে জরিমানা করেছে ভ্রাম্যমাণ আদালত। সোমবার সকাল ৯টা থেকে বিকাল ৫টা পর্যন্ত পুলিশ ও র‌্যাবের সহযোগিতায় এই অভিযান পরিচালিত হয়।রাজশাহীর পুঠিয়া উপজেলায় সদরের ফাতেমা ক্লিনিকে ভ্রাম্যমাণ আদালত পরিচালনা করেন উপজেলা নির্বাহী কর্মকর্তা ও ভ্রাম্যমাণ আদালতের ম্যাজিস্ট্রেট মোহাম্মদ নুরুজ্জামান। অভিযানকালে ক্লিনিকের অপারেশন থিয়েটার মানসম্মত না হওয়া, প্রয়োজনীয় সরাঞ্জামাদি ও লাইসেন্স নবায়ন না থাকা এবং অস্বাস্থ্যকর পরিবেশের জন্য তিনজনকে কারাদণ্ড দেওয়া হয়।এর মধ্যে ক্লিনিকের যৌথ স্বত্বাধিকারী হুমায়ূন কবির সুমনকে ছয় মাসের বিনাশ্রম কারাদণ্ড ও পাঁচ হাজার টাকা জরিমানা অনাদায়ে আরও এক মাসের কারাদণ্ড দেওয়া হয়। এ ছাড়া প্রশিক্ষণবিহীন সেবিকা মরিয়ম বেগমকে তিন মাসের বিনাশ্রম কারাদণ্ড ও ওয়ার্ডবয় মিজানুর রহমান সেন্টুকে দুই মাসের কারাদণ্ড দেওয়া হয়।পরে পুঠিয়া থানা পুলিশের সহায়তায় ভ্রাম্যমাণ আদালতে দণ্ডিতদের রাজশাহী কারাগারে পাঠানো হয়। অন্যদিকে বিএসটিআই’র রাজশাহী আঞ্চলিক কার্যালয়ের উদ্যোগে র‌্যাবের সহায়তায় মহানগরীর বিসিক শিল্প এলাকায় ভ্রাম্যমাণ আদালত পরিচালনা করেন জেলা নির্বাহী ম্যাজিস্ট্রেট পারভিন সুলতানা। ভ্রাম্যমাণ আদালতে পণ্যগুলোর স্ট্যান্ডার্ড মার্কিং উল্লেখ না থাকায় মেসার্স বেঙ্গল বেকারিকে ৫০ হাজার টাকা জরিমানা করা হয়। পরে জরিমানার টাকা সরকারি কোষাগারে জমা দেওয়া হয়।", "url": "https://www.banglatribune.com/country/60485/%E0%A6%95%E0%A7%8D%E0%A6%B2%E0%A6%BF%E0%A6%A8%E0%A6%BF%E0%A6%95-%E0%A6%AE%E0%A6%BE%E0%A6%B2%E0%A6%BF%E0%A6%95%E0%A6%B8%E0%A6%B9-%E0%A6%A4%E0%A6%BF%E0%A6%A8%E0%A6%9C%E0%A6%A8%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 172, "scraped_at": "2026-02-05T12:41:19.137145"}
{"title": "বিদ্যুৎ চুরির অভিযোগে ডিপিডিসির প্রকৌশলী বরখাস্ত", "body": "নারায়ণগঞ্জ শহরের ডিআইটি বাণিজ্যিক এলাকায় দুটি বহুতল ভবনে অর্ধকোটি টাকার রাজস্ব ফাঁকিসহ মিটার টেম্পারিংয়ে সহযোগিতার অভিযোগে ঢাকা বিদ্যুৎ বিতরণ কর্তৃপক্ষ (ডিপিডিসি) নারায়ণগঞ্জ পূর্ব অঞ্চলের সহকারী প্রকৌশলী শরিফউদ্দিন আহমেদকে সাময়িক বরখাস্ত করা হয়েছে। বুধবার বিকেলে ডিপিডিসি প্রশাসন তাকে বরখাস্তের আদেশ দেয়।ডিপিডিসির স্পেশাল টাস্কফোর্সের প্রধান মো. মুনীর চৌধুরী জানান, তার নেতৃত্বে মিটারিং প্রকৌশলী ও টাস্কফোর্স সদস্যদের সহায়তায় গত ৩১ ডিসেম্বর এবং ৩ জানুয়ারি শহরের ডিআইটি বাণিজ্যিক এলাকায় বঙ্গবন্ধু সড়কের পাশে ২৪ ও ১৮ তলা বিশিষ্ট টোকিও প্লাজায় অভিযান চালায়। ওই সময়ে এদুটি ভবন নির্মাণের সময় থেকে শুরু করে দুটি ভবনে মিটার টেম্পারিং ও অন্য কারসাজি করে প্রায় অর্ধকোটি টাকা রাজস্ব ফাঁকি দেওয়ার সত্যতা পান। সেদিন টাস্কফোর্সের নির্দেশে প্রাথমিকভাবে ভবনটির বিদ্যুৎ সংযোগ বিচ্ছিন্ন করে ১৮ লাখ টাকা আদায় জরিমানা করা হয়। বাকি পাওনা অর্থ আদায়ের কার্যক্রম চলছে। মুনীর চৌধুরী বলেন, ঘটনার সঙ্গে ডিপিডিসির স্থানীয় কর্মকর্তা ও কর্মচারীদের দায়িত্বে অবহেলা ও দুর্নীতি জড়িত। তা না হলে কোনও গ্রাহকের পক্ষে তিন বছর ধরে এভাবে দুর্নীতি ও অনিয়ম ঘটানো সম্ভব নয়। সংশ্লিষ্টদের বিরুদ্ধে কঠোর ব্যবস্থা নেওয়া হবে। ইতোমধ্যে ডিপিডিসি নারায়ণগঞ্জ পূর্ব অঞ্চলের সহকারী প্রকৌশলী শরিফউদ্দিন আহমেদকে সাময়িক বরখাস্ত করা হয়েছে।", "url": "https://www.banglatribune.com/country/dhaka/67719/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%9A%E0%A7%81%E0%A6%B0%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%A1%E0%A6%BF%E0%A6%AA%E0%A6%BF%E0%A6%A1%E0%A6%BF%E0%A6%B8%E0%A6%BF%E0%A6%B0-%E0%A6%AA%E0%A7%8D%E0%A6%B0%E0%A6%95%E0%A7%8C%E0%A6%B6%E0%A6%B2%E0%A7%80-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 174, "scraped_at": "2026-02-05T12:41:23.036706"}
{"title": "বিসিএস পরীক্ষায় হাতঘড়িও নিষিদ্ধ", "body": "আগামী ৮ জানুয়ারি ৩৬তম বিসিএস প্রিলিমিনারি পরীক্ষা অনুষ্ঠিত হবে। পরীক্ষার হলে শিক্ষার্থীদের ফোন, সব ধরনের ইলেক্ট্রনিক যোগাযোগ যন্ত্র, ক্যালকুলেটর, বই-পুস্তক এবং ব্যাগ নিয়ে প্রবেশ নিষিদ্ধ। এবার নিষিদ্ধের তালিকায় নতুন সংযোজন হাতঘড়ি। নিষিদ্ধ এসব জিনিস নিয়ে হলে প্রবেশ করা শাস্তিযোগ্য অপরাধ হিসেবে গণ্য হবে। এক প্রেস বিজ্ঞপ্তিতে বাংলাদেশ সরকারি কর্ম কমিশনের (পিএসটি) জানিয়েছে, প্রিলিমিনারি পরীক্ষায় ক্যালকুলেটর ব্যবহার নিষিদ্ধ। তবে লিখিত পরীক্ষার সময় ক্যালকুলেটর ব্যবহার করা যাবে। বিসিএস পরীক্ষার সময় হাতঘড়ি বা পকেটঘড়ি বা ইলেক্ট্রনিক ঘড়ি ব্যবহার কমিশন কর্তৃক নিষিদ্ধ করা হয়েছে। সময় জানতে পরীক্ষা কক্ষে প্রয়োজনীয় সংখ্যক দেয়াল ঘড়ি দেওয়া হয়েছে। পরীক্ষা হলে কোনও পরীক্ষার্থীর কাছে মোবাইল ফোন, হাতঘড়ি, পকেটঘড়ি, ইলেক্ট্রনিক ঘড়ি, ইলেক্ট্রনিক যোগাযোগযন্ত্র, বই-পুস্তক, ব্যাগ এবং ক্যালকুলেটর পাওয়া গেলে তা বাজেয়াপ্তসহ বিসিএস পরীক্ষা বিধিমালার বিধিভঙ্গের কারণে প্রার্থীর প্রার্থিতা বাতিলসহ ভবিষ্যতে কমিশন কর্তৃক সব নিয়োগ পরীক্ষার জন্য তাকে অযোগ্য ঘোষণা করা হবে। খবর বাসস।", "url": "https://www.banglatribune.com/country/66919/%E0%A6%AC%E0%A6%BF%E0%A6%B8%E0%A6%BF%E0%A6%8F%E0%A6%B8-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%B9%E0%A6%BE%E0%A6%A4%E0%A6%98%E0%A7%9C%E0%A6%BF%E0%A6%93-%E0%A6%A8%E0%A6%BF%E0%A6%B7%E0%A6%BF%E0%A6%A6%E0%A7%8D%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 133, "scraped_at": "2026-02-05T12:41:24.987435"}
{"title": "পৌর নির্বাচনে মমতাজের বিরুদ্ধে প্রভাব বিস্তারের অভিযোগ", "body": "মানিকগঞ্জ-২ আসনের সংসদ সদস্য ও কণ্ঠ শিল্পী মমতাজের বিরুদ্ধে সিংগাইর পৌর নির্বাচনে প্রভাব বিস্তারের অভিযোগ করলেন স্বতন্ত্র মেয়র প্রার্থী মীর মোহাম্মদ শাহজাহান। তিনি অবাধ, সুষ্ঠু ও শান্তিপূর্ণ পৌরসভা নির্বাচনের দাবিতে সংবাদ সম্মেলন করেছেন। সোমবার দুপুরে মানিকগঞ্জ প্রেসক্লাবে আওয়ামী লীগের বিদ্রোহী স্বতন্ত্র মেয়র প্রার্থী মীর মোহাম্মদ শাহজাহান সংবাদ সম্মেলনে অভিযোগ করে বলেন,সরকার দলীয় প্রার্থী আবু নঈম মো. বাশার পুলিশের সামনে অস্ত্রের মহরা দিয়ে তার সমর্থকদের ওপর হামলা করলেও পুলিশ তাদের বিরুদ্ধে কোন ব্যবস্থা নিচ্ছেনা। সংবাদ সম্মেলনে সাবেক মেয়র মীর শাহজাহান অভিযোগ করে সাংবাদিকদের বলেন, এবারের পৌর নির্বাচনে স্থানীয় এমপি মমতাজের ইশারায় স্থানীয় পুলিশ প্রশাসন ও নৌকা প্রতীকের প্রার্থী আবু নঈম বাশার তার (শাহজাহানের) কর্মীদের বিভিন্নভাবে ভয়-ভীতি দেখাচ্ছেন। সেই সঙ্গে ডিবি পুলিশ পরিচয়ে তার কর্মীদের হয়রানি করা হচ্ছে বলে দাবি তিনি করেন। স্বতন্ত্র প্রার্থী মীর শাহজাহানের কর্মীদের উপর হামলা ও পুলিশি হয়রানির বিষয়ে সিংগাইর পৌরসভা রিটার্নিং কর্মকর্তা মো. মুনীর হোসাইন বরাবর তিনবার লিখিত অভিযোগ করেও কোন প্রতিকার পাননি বলে দাবি তিনি করেন। সংবাদ সম্মেলনের সময় স্বতন্ত্র প্রার্থী শাহজাহানের সঙ্গে সিংগাইরের শায়েস্তা ইউনিয়নরে সাবেক চেয়ারম্যান আবু বক্কর,উপজেলা আওয়ামী লীগের সাবেক সাংগঠনিক সম্পাদক অ্যাডভোকেট জাহিদুর রহমান ও আওয়ামী লীগের সাধারণ সদস্য ইঞ্জিনিয়ার তফসের উদ্দিন উপস্থিত ছিলেন।", "url": "https://www.banglatribune.com/country/67163/%E0%A6%AA%E0%A7%8C%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%AE%E0%A6%AE%E0%A6%A4%E0%A6%BE%E0%A6%9C%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AA%E0%A7%8D%E0%A6%B0%E0%A6%AD%E0%A6%BE%E0%A6%AC-%E0%A6%AC%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%B0%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 182, "scraped_at": "2026-02-05T12:41:26.874395"}
{"title": "নির্ঝরের নতুন ছবি ‘এবি সিনড্রোম’", "body": "নতুন ছবির খবর এলো ভারত থেকে। পুরো সংবাদটি নির্মাতা এনামুল করিম নির্ঝরের। লম্বা বিরতির পর প্রশংসিত এ পরিচালক আবারও ফিরছেন নির্মাণে। শিগগিরই তিনি শুরু করছেন তার নতুন ছবি ‘এবি সিনড্রোম’র কাজ। তার প্রথম ছবি ‘আহা!’র মতোই এতে সংগীত পরিচালক থাকছেন ভারতের দেবজ্যোতি মিশ্র। নির্ঝরের এ নতুন ছবির সংবাদ প্রকাশ করেছে বৃহস্পতিবার ভারতের একটি পত্রিকা। এতে জানা যায়, নতুন ছবিতে মোট ১৮টি গান থাকছে। যার সবগুলোই লিখেছেন নির্মাতা নিজে। ছবির জন্য গাইবেন মাজিদ মাজিদির আলোচিত ছবি ‘মুহাম্মাদ: দ্য ম্যাসেঞ্জার অব গড’-এর ভারতীয় গায়িকা নিকিতা গান্ধী। সবকিছু ঠিক থাকলে গানের বাইরেও এ ছবিতে বেশ বড় পরিসরে তাকে পাওয়া যাবে। এছাড়াও আরও গাইবেন ভারতের অর্ক মুখার্জি ও শোভন গাঙ্গুলি। ছবিটি সম্পর্কে ভারতীয় ওই সংবাদ মাধ্যমে দেবজ্যোতি মিশ্র বলেন, ‘নির্ঝরের সঙ্গে প্রথম যখন ছবিটির গল্প নিয়ে আলোচনা হয় তখন থেকেই আমি বেশ উচ্ছ্বাসিত।’ছবিটি নিয়ে পরিচালক নির্ঝর বাংলা ট্রিবিউনকে বলেন, ‘‘ছবিটি মূলত তরুণদের নিয়ে। কিছু স্বপ্নবাজ তরুণ এরা। যারা কমার্শিয়াল ও সৃষ্টিশীল ছবির যুদ্ধে আক্রান্ত। ছবিটির ইংরেজি নাম রাখা হয়েছে ‘এবি সিনড্রোম’। আর বাংলা নামটি শিগগিরই জানানো হবে।’’প্রসঙ্গত, প্রায় ৯ বছর পর এনামুল করিম নির্ঝর ছবি নির্মাণের ঘোষণা দিলেন। তার প্রথম ছবি ‘আহা!’ (২০০৭) চারটি বিভাগে জাতীয় চলচ্চিত্র পুরস্কার লাভ করে। /এম/এমএম/", "url": "https://www.banglatribune.com/entertainment/dhallywood/67861/%E0%A6%A8%E0%A6%BF%E0%A6%B0%E0%A7%8D%E0%A6%9D%E0%A6%B0%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%9B%E0%A6%AC%E0%A6%BF-%E2%80%98%E0%A6%8F%E0%A6%AC%E0%A6%BF-%E0%A6%B8%E0%A6%BF%E0%A6%A8%E0%A6%A1%E0%A7%8D%E0%A6%B0%E0%A7%8B%E0%A6%AE%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওয়ালিউল মুক্তা।।", "category": "entertainment", "language": "bn", "token_count": 187, "scraped_at": "2026-02-05T12:41:28.736855"}
{"title": "নারায়ণগঞ্জে শীতলক্ষ্যা নদী থেকে শিশুর লাশ উদ্ধার", "body": "নারায়ণগঞ্জ মহানগরের সিদ্ধিরগঞ্জে নিখোঁজের দুদিন পর শীতলক্ষ্যা নদী থেকে জাহিদুল ইসলাম (৮) নামে এক শিশুর পেটকাটা লাশ উদ্ধার করা হয়েছে। মঙ্গলবার দুপুরে লাশটি উদ্ধার করে পুলিশ। নিহত জাহিদুল ইসলামের বাড়ি সিদ্ধিরগঞ্জ এনায়েতনগর পূর্বপাড়া এলাকায়।নিহতের বাবা মজিবর রহমান জানান, সোমবার সন্ধ্যা ৬টায় জাহিদুল ইসলামকে জেলেপাড়া এলাকা থেকে কেরোসিন তেল আনার জন্য পাঠাই। পরে সে আর ফিরে আসেনি। রাতে অনেক খোঁজাখুঁজি করে না পেয়ে মঙ্গলবার সকালে সিদ্ধিরগঞ্জ থানায় একটি জিডি করি।সিদ্ধিরগঞ্জ থানার উপ পরিদর্শক (এসআই) মোহাম্মদ জসিমউদ্দিন জানান, সিদ্ধিরগঞ্জের গোদনাইলের নিউ লক্ষীনারায়ণ কটন মিলের পাশে শীতলক্ষ্যা নদী থেকে দুপুর ২টায় পেটকাটা অবস্থায় জাহিদুল ইসলামের লাশ উদ্ধার করা হয়েছে। তবে কে বা কারা তাকে হত্যা করে এখানে ফেলে গেছে তা জানা যায়নি। বিষয়টির তদন্ত চলছে। লাশ উদ্ধার করে ময়নাতদন্তের জন্য নারায়ণগঞ্জ ১০০ শয্যাবিশিষ্ট জেনারেল হাসপাতালের মর্গে পাঠানো হয়েছে।/এআর/", "url": "https://www.banglatribune.com/country/dhaka/65347/%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B6%E0%A7%80%E0%A6%A4%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AF%E0%A6%BE-%E0%A6%A8%E0%A6%A6%E0%A7%80-%E0%A6%A5%E0%A7%87%E0%A6%95%E0%A7%87-%E0%A6%B6%E0%A6%BF%E0%A6%B6%E0%A7%81%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 125, "scraped_at": "2026-02-05T12:41:30.716906"}
{"title": "নাবালিকা বিয়ে করায় কলেজ শিক্ষকের কারাদণ্ড", "body": "কুষ্টিয়ার ভেড়ামারায় নাবালিকা মেয়ে বিয়ে করার দায়ে আশরাফুল হক (৩০) নামে এক কলেজ শিক্ষককে এক মাসের বিনাশ্রম কারাদণ্ড দিয়েছেন ভ্রাম্যমাণ আদালত।মঙ্গলবার বিকালে শহরের নওদাপাড়া এলাকার একটি বাড়িতে অভিযান চালিয়ে তাকে আটক করে ভ্রাম্যমাণ আদালতের নিকট সোপর্দ করা হলে আদালত এই রায় দেন।দণ্ডপ্রাপ্ত আশরাফুল হক ভেড়ামারা কলেজের অনার্স শাখার ব্যবস্থাপনা বিষয়ের প্রভাষক। তিনি উপজেলার বাহাদুরপুর ইউনিয়নের মাধবপুর গ্রামের আনোয়ার হোসেনের ছেলে।জানা গেছে, কয়েকদিন আগে দুই পরিবারের সম্মতিতে আশরাফুল হকের সঙ্গে শহরের ইছা হকের ৯ম শ্রেণিতে পড়ুয়া মেয়ে ইমা খাতুনের গোপনে বিয়ে সম্পন্ন হয়। মঙ্গলবার বর আশরাফুল শ্বশুর বাড়িতে বেড়াতে এলে বিষয়টি জানাজানি হয়। পরে ভেড়ামারা থানার তদন্ত কর্মকর্তা (এসআই) আকবর আলী তাকে আটক করে ভ্রাম্যমাণ আদালতে হাজির করেন। আদালতের ম্যাজিস্ট্রেট ও উপজেলা নির্বাহী কর্মকর্তা (ইউএনও) শান্তি মনি চাকমা বাল্য বিয়ের অপরাধে ওই শিক্ষককে এক মাসের বিনাশ্রম কারাদণ্ড প্রদান করেন। উপজেলা নির্বাহী অফিসার শান্তি মনি চাকমা জানান, বাল্য বিবাহের অপরাধ করলে সে যেই হোক কাউকে ছাড় দেওয়া হবে না। কারও কোনও রকম সুপারিশও গ্রহণ করা হবে না।", "url": "https://www.banglatribune.com/country/60315/%E0%A6%A8%E0%A6%BE%E0%A6%AC%E0%A6%BE%E0%A6%B2%E0%A6%BF%E0%A6%95%E0%A6%BE-%E0%A6%AC%E0%A6%BF%E0%A7%9F%E0%A7%87-%E0%A6%95%E0%A6%B0%E0%A6%BE%E0%A7%9F-%E0%A6%95%E0%A6%B2%E0%A7%87%E0%A6%9C-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুষ্টিয়া প্রতিনিধি", "category": "country", "language": "bn", "token_count": 155, "scraped_at": "2026-02-05T12:41:32.505024"}
{"title": "ঢাকায় ‘স্টার ওয়ারস’-এর লালগালিচা প্রদর্শনী", "body": "জে জে আব্রামস পরিচালিত এবারের ছবিতে অভিনয় করেছেন হ্যারিসন ফোর্ড, লুপিটা নিয়ঙ, মার্ক হ্যামিল, ক্যারি ফিশার, ডেইজি রিডলিসহ আরও অনেকে। মুক্তির পরপরই দর্শকদের ব্যাপক সাড়া পেয়েছে ‘দ্য ফোর্স অ্যাওয়াকেন্স’। ২০০ মিলিয়ন বাজেটের ছবিটি এরইমধ্যে আয় করে ফেলেছে ২৫০ মিলিয়ন মার্কিন ডলার। ছবিটির প্রযোজনা সংস্থা ডিজনি বলছে, শুধুমাত্র ১৭ ডিসেম্বরের প্রিভিউ থেকেই সিনেমাটি তুলে এনেছে ৫ কোটি ৭০ লাখ মার্কিন ডলার। আর ১৮ ডিসেম্বর আনুষ্ঠানিকভাবে মুক্তি পাওয়ার পর ছবিটির আয়ের খাতা খুলেছে ১০ কোটি মার্কিন ডলার নিয়ে, যা ইতোমধ্যেই ‘হ্যারি পটার: দ্য ডেথলি হ্যালোজ পার্ট টু’র ৯ কোটি ১১ লাখ ডলারের রেকর্ড ছাড়িয়েছে। তিন দশকেরও বেশি সময় পর বড় পর্দায় ফিরছে সর্বকালের অন্যতম সফল সিরিজ ‘স্টার ওয়ারস’-এর নতুন ছবি। ‘স্টার ওয়ারস’-এর স্রষ্টা জর্জ লুকাস। ১৯৭৭ সাল থেকে তিনি এই ফ্রাঞ্চাইজির ছয়টি ছবি নির্মাণ করেন। ২০০৫ সাল পর্যন্ত এ সিরিজের ছয়টি সিনেমা মুক্তি পেয়েছে। ছবিগুলো মোট আয় করেছে ৪৪০ কোটি ডলার। তিন বছর আগে লুকাস ফিল্ম থেকে ৪০০ কোটি ডলারের বিনিময়ে সিরিজের স্বত্ব কিনে নেয় ডিজনি।", "url": "https://www.banglatribune.com/entertainment/hollywood/63703/%E0%A6%A2%E0%A6%BE%E0%A6%95%E0%A6%BE%E0%A7%9F-%E2%80%98%E0%A6%B8%E0%A7%8D%E0%A6%9F%E0%A6%BE%E0%A6%B0-%E0%A6%93%E0%A7%9F%E0%A6%BE%E0%A6%B0%E0%A6%B8%E2%80%99-%E0%A6%8F%E0%A6%B0-%E0%A6%B2%E0%A6%BE%E0%A6%B2%E0%A6%97%E0%A6%BE%E0%A6%B2%E0%A6%BF%E0%A6%9A%E0%A6%BE-%E0%A6%AA%E0%A7%8D%E0%A6%B0%E0%A6%A6%E0%A6%B0%E0%A7%8D%E0%A6%B6%E0%A6%A8%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 154, "scraped_at": "2026-02-05T12:41:34.757757"}
{"title": "আজকের বাজারদর", "body": "লাইফস্টাইল রিপোর্ট।। শীত নামতেই একটু কমে এসেছে সবজির দাম। তবে অন্যান্য নিত্য প্রয়োজনীয় দ্রব্যের দাম খুব একটা ওঠানামা করেনি। বাজারে গেলে আঁতকে ফিরতে হবে না। কিছু না কিছু কিনেই ফিরতে পারবেন। নিচে কাঁঠালবাগান ও শুক্রবাদ বাজারের বর্তমান বাজারমূল্য দেওয়া হলো- গরুর মাংস – ৪০০টাকা মুরগী (ব্রয়লার)- ১৪৫ টাকা মুরগী সোনালী – ১৫০ টাকা রুই মাছ (দেশি)- ৩৫০ টাকা ভেটকি কোড়াল- ৪৫০ টাকা কাতলা – ৩৫০-৪২০টাকা বোয়াল (বড়)- ৬৫০ টাকা বোয়াল ছোট- ২৪০ টাকা শিং- ২৫০ -৬০০টাকা চাষের কই- ২৬০টাকা দেশি কই- ৩৭০ টাকা গুড়া চিংড়ি- ৩৫০ টাকা গলদা ও বাগদা চিংড়ি- ৬০০-১,০০০ টাকা তেলাপিয়া- ১৮০-২৫০টাকা বাইম মাছ- ৩৫০টাকা ***অন্যান্য দেশি মাছ ৩৫০ থেকে ৮০০টাকার মধ্যে দাম ওঠানামা করে। এই বাজারদর আজকের বাজার যাঁচাই করে তৈরি করা হয়েছে। যেকোনও সময় এই দাম পরিবর্তন হতে পারে।", "url": "https://www.banglatribune.com/lifestyle/60799/%E0%A6%86%E0%A6%9C%E0%A6%95%E0%A7%87%E0%A6%B0-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A6%A6%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 124, "scraped_at": "2026-02-05T12:41:36.581112"}
{"title": "বিএনপির ‘বিদ্রোহী’ প্রার্থী মিল্টনসহ ১০ অনুসারীর ওপর হামলা, হাতুড়িপেটা", "body": "মাদারীপুর-২ (সদর একাংশ ও রাজৈর উপজেলা) আসনে বিএনপির বিদ্রোহী ও স্বতন্ত্র প্রার্থী মিল্টন বৈদ্যর গণসংযোগে বিএনপির প্রার্থী জাহান্দার আলী মিয়ার সমর্থকরা হামলা চালিয়েছেন বলে অভিযোগ পাওয়া গেছে। এ সময় মিল্টন বৈদ্যসহ তার অন্তত ১০ কর্মীকে হাতুড়িপেটা করা হয়। এর মধ্যে একজনকে গুরুতর অবস্থায় ঢাকায় পাঠানো হয়েছে। বুধবার (৪ ফেব্রুয়ারি) বেলা ২টার দিকে সদর উপজেলার কালীর বাজার এলাকায় এ হামলার ঘটনা ঘটে। হামলায় গুরুতর আহত বেল্লাল মাতুব্বরকে আশঙ্কাজনক অবস্থায় ঢাকা মেডিক্যাল কলেজ হাসপাতালে পাঠানো হয়েছে। এ ঘটনার পর থেকে নির্বাচনি এলাকায় দুই প্রার্থীর অনুসারীদের মধ্যে উত্তেজনা বিরাজ করছে। প্রত্যক্ষদর্শী ও স্থানীয় সূত্রে জানা যায়, দুপুরে কর্মী-সমর্থক নিয়ে কালীর বাজার এলাকায় গণসংযোগে যান কলস প্রতীকের প্রার্থী মিল্টন বৈদ্য। এ সময় ধানের শীষের প্রার্থী জাহান্দার আলীর সমর্থকরা মিল্টন বৈদ্যকে লক্ষ্য করে হামলা চালান। প্রার্থীসহ তার ১০ কর্মীকে হাতুড়িপেটা করা হয়। খবর পেয়ে ঘটনাস্থল গিয়ে পরিস্থিতি নিয়ন্ত্রণে আনে সেনাবাহিনী ও পুলিশ। প্রত্যক্ষদর্শী সাইফুল ইসলাম বলেন, ‘বাজারে শান্তিপূর্ণভাবে লিফলেট বিতরণ করে প্রচার চালাচ্ছিলেন মিল্টন বৈদ্য। হঠাৎ বিএনপির ধানের শীষের একটি প্রচার মাইক আসার পরই দুই পক্ষের মধ্যে উত্তেজনা শুরু হয়। পরে মিল্টন বৈদ্যর সমর্থকদের লক্ষ্য করে কয়েকজন হাতুড়ি দিয়ে পেটাতে থাকেন। বেল্লাল ও মহিদুল মাতুব্বর ছাড়াও প্রার্থী মিল্টন বৈদ্যকে আঘাত করা হয়। এতে অনেকে আহত হন। পুলিশ দ্রুত ঘটনাস্থলে এলে পরিস্থিতি শান্ত হয়।’ স্বতন্ত্র প্রার্থী মিল্টন বৈদ্য বলেন, ‘ধানের শীষের স্লোগান দিয়ে আমার কর্মী-সমর্থকদের ওপর অতর্কিত হামলা চালানো হয়। বিএনপি প্রার্থীর কর্মীরা হাতুড়ি দিয়ে পিটিয়ে আমার অন্তত ১০ কর্মীকে আহত করেছেন। ছিনিয়ে নেওয়া হয় একাধিক মোবাইল। প্রশাসন আইনি পদক্ষেপ না নিলে সুষ্ঠু নির্বাচনে এই হামলা বড় বাধা হতে পারে। এমন পরিস্থিতি চলতে থাকলে নির্বাচন সুষ্ঠু ও নিরপেক্ষ হওয়া নিয়ে আমি আতঙ্কিত। এ ঘটনার বিচার চাই আমি।’ তবে হামলার অভিযোগ অস্বীকার করে ধানের শীষের প্রার্থী জাহান্দার আলী মিয়া বলেন, ‘ধানের শীষের কর্মীদের ওপর হামলা চালালে প্রতিরোধ করেন আমার সমর্থকরা। কোনও মারামারির ঘটনা ঘটেনি। আমার নির্বাচনি ক্যাম্প ভাঙচুর করেছে মিল্টনের লোকজন।’ মাদারীপুরের অতিরিক্ত পুলিশ সুপার জাহাঙ্গীর আলম বলেন, ‌‘ওই এলাকায় অপ্রীতিকর পরিস্থিতি মোকাবিলায় অতিরিক্ত পুলিশ মোতায়েন করা হয়েছে। অভিযোগ পেলে আইনি ব্যবস্থা গ্রহণ করা হবে। তবে এখনও কোনও প্রার্থী পুলিশের কাছে অভিযোগ দেননি।’", "url": "https://www.banglatribune.com/country/dhaka/932571/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E2%80%98%E0%A6%AC%E0%A6%BF%E0%A6%A6%E0%A7%8D%E0%A6%B0%E0%A7%8B%E0%A6%B9%E0%A7%80%E2%80%99-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%AE%E0%A6%BF%E0%A6%B2%E0%A7%8D%E0%A6%9F%E0%A6%A8%E0%A6%B8%E0%A6%B9-%E0%A7%A7%E0%A7%A6-%E0%A6%85%E0%A6%A8%E0%A7%81%E0%A6%B8%E0%A6%BE%E0%A6%B0%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাদারীপুর প্রতিনিধি", "category": "country", "language": "bn", "token_count": 326, "scraped_at": "2026-02-05T12:41:38.507663"}
{"title": "বাগেরহাটে সড়ক দুর্ঘটনায় নিহত ২", "body": "বাগেরহাটের মোরেলগঞ্জে সড়ক দুর্ঘটনায় দুই মোটরসাইকেল চালক নিহত হয়েছেন। গুরুতর আহত হয়েছেন আরও তিনজন। মঙ্গলবার সকাল সাড়ে ৭টার দিকে বাগেরহাট-মোরেলগঞ্জ সড়কের দোনা নামক স্থানে এ দুর্ঘটনা ঘটে। আহতদের আশঙ্কাজনক অবস্থায় খুলনা মেডিক্যাল কলেজ হাসপাতালে পাঠানো হয়েছে। নিহতরা হলেন, পিরোজপুর জেলার জিয়ানগর উপজেলার কালাইয়া গ্রামের চিন্ময় হালদার (৪০) এবং মোরেলগঞ্জ উপজেলার আমতলা গ্রামের হাফিজুর রহমান মোল্লা (৩৫)। চিন্ময় জিয়ানগরের একটি প্রাথমিক বিদ্যালয়ের সহকারী শিক্ষক বলে জানা গেছে। আহতরা হলেন গোপাল হালদার, নূপুর হালদার ও আব্দুল্লাহ আল মামুন। মোরেলগঞ্জ থানার ভারপ্রাপ্ত কর্মকর্তা (ওসি) রাশেদুল আলম জানান, মঙ্গলবার সকাল সাড়ে ৭টার দিকে পিরোজপুর থেকে চিন্ময় একটি মোটরসাইকেলে করে মোরেলগঞ্জ উপজেলা সদরে যাচ্ছিলেন। দোনা নামক স্থানে বিপরীত দিকে থেকে আসা আরেকটি মোটরসাইকেলের সংঘর্ষ হয়। এতে দুই মোটরসাইকেল চালক চিন্ময় ও হাফিজুর ঘটনাস্থলেই নিহত হন।", "url": "https://www.banglatribune.com/country/khulna/67213/%E0%A6%AC%E0%A6%BE%E0%A6%97%E0%A7%87%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাগেরহাট প্রতিনিধি", "category": "country", "language": "bn", "token_count": 120, "scraped_at": "2026-02-05T12:41:40.368076"}
{"title": "সুনামগঞ্জে বিএনপি-জামায়াত কর্মীসহ গ্রেফতার ৫২", "body": "সুনামগঞ্জে নাশকতার অভিযোগসহ বিভিন্ন মামলায় জামায়াত ও বিএনপির চার কর্মীসহ ৫২ জনকে গ্রেফতার করেছে পুলিশ। সোমবার রাতে জেলার ১১টি উপজেলার বিভিন্ন স্থানে অভিযান চালিয়ে তাদেরকে গ্রেফতার করা হয়। অতিরিক্ত পুলিশ সুপার আব্দুল মোমেন জানান, নাশকতা তৎপরতা রোধ করতে গত ২৪ ঘণ্টায় নাশকতার অভিযোগসহ বিভিন্ন মামলায় এদের সবাইকে গ্রেফতার করা হয়েছে।", "url": "https://www.banglatribune.com/country/58886/%E0%A6%B8%E0%A7%81%E0%A6%A8%E0%A6%BE%E0%A6%AE%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B8%E0%A6%B9-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%AB%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সুনামগঞ্জ প্রতিনিধি।।", "category": "country", "language": "bn", "token_count": 50, "scraped_at": "2026-02-05T12:41:42.241629"}
{"title": "‘সবমিলিয়ে আমিই ইরেশ’", "body": "যতটা লেখা দরকার, ততটা লেখা হয় না। যত ছবি তুলতে চাই, সেটি তোলা হয়ে ওঠে না। আবার কাজ নিয়ে এক্সপেরিমেন্ট করতে গেলেও, ভাবতে হয় পড়তে-পুরোপুরি কাজ হয়ে ওঠে না। করছি সব কিছুই আর প্রতি মুহূর্তে নিজেকে আবিষ্কার করছি নতুন নতুন করে।-এগুলো নাটক বা সিনেমার কোনও ডায়লগ নয়, নিজের কথাগুলো এভাবেই বলছিলেন ইরেশ যাকেরের। জনপ্রিয় বললে ভুল হবে,তুমুল জনপ্রিয় এই অভিনেতা এক হাতে সামলাচ্ছেন এশিয়াটিক ৩৬০ ডিগ্রির নির্বাহী পরিচালনার দায়িত্ব আর অন্য হাতে নিজের অভিনয় ও অন্যান্য সৃজনশীল কাজগুলো। কর্পোরেট জীবন আর সৃজনশীলতার ধারাবাহিকতা রক্ষায় সময়ের অভাব হলেও কিভাবে মানিয়ে নিচ্ছেন এই ব্যক্তিত্ব। বাংলা ট্রিবিউনকে দেওয়া সাক্ষাৎকারে বলেছের নিজের ইচ্ছা, প্রচেষ্টা, পরিমিতিবোধ থেকে শুরু করে সব কিছু। কী করে শত ব্যস্ততার মাঝেও ব্যস্ততার আটপৌড়ে জীবনে নিজেকে ধরে রেখেছেন নিজস্ব স্বকীয়তায়। মাত্রাতিরিক্ত প্রশংসার কাঙাল হলে শিল্পের সততা আর থাকে না… যে কোনও শিল্প সত্ত্বার খোরাক সংগৃহীত হয় সেগুলোর চর্চায়। কিন্তু, সেই শিল্পকেন্দ্রিক ব্যক্তিত্ব যদি প্রশংসার কাঙাল হয়ে যায় তাহলে সে শিল্পীর আর সততা থাকে না। ব্যক্তিগত অনুভূতি থেকেই বলছি— আগে দেখা যেত একটা ছবি ফেসবুকে শেয়ার করলে হাজার লাইক পড়ার সঙ্গে মিলত ঢের প্রশংসা। একটা পর্যায় যেয়ে দেখলাম ওটাই অণুপ্রেরণা হয়ে দাঁড়িয়েছিল। ফলে ছবি তোলা উদযাপনটা অনেকটা ফেসবুক কেন্দ্রিক হয়ে পড়ছিল। যে কারণে কিছুটা হলেও আবার স্বেচ্ছায় পিছিয়ে এসেছি ছবি তোলার বিষয়টিতে। নতুন করে ছবি তোলা শিখছি। গত সপ্তাহ মুম্বাই গিয়ে স্ট্রিট ফটোগ্রাফি কোর্স করে এসেছি। শেখারতো কোনও শেষ নাই। বোম্বেতে গিয়ে রাস্তায় রাস্তায় ঘুরে যখন সাধারণ মানুষের সঙ্গে মিশে গিয়ে ছবি তোলার বিষয়টি উপভোগ করেছি। প্রতিদিন ১২-১৩ ঘন্টা যখন রাস্তায় রাস্তায় ঘুরে ছবি তোলার চেষ্টা করেছি। এ কারনেই বলছি প্রশংসার কাঙাল হওয়ার মানসিকতা নিজেই মেনে নিতে পারছিলাম না। আর এ কারণেই বিশ্বাস করি যেকোনও শিল্পই প্রশংসা পাওয়ার দাবি রাখে। কিন্তু শিল্পী যদি প্রশংসার কাঙাল হয়ে ওঠে তাহলে সেটি আর শিল্প থাকে না। অনেক কাজ একসঙ্গে নয়… কর্পোরেট জীবন আর অভিনয় জীবন। দুই জীবনে একসঙ্গে তাল মিলিয়ে যাওয়া অনেকটা চ্যালেঞ্জিং। এশিয়াটিক ৩৬০ ডিগ্রী নির্বাহী পরিচালক হওয়ার কারণে একসঙ্গে অনেকগুলো বিষয় খেয়াল রাখতে হয়। একইসঙ্গে নিজেকে প্রতিনিয়ত প্রস্তুত রাখতে হয় বিভিন্ন নাটক বা সিনেমার চরিত্র অনুযায়ী নিজেকে তৈরি রাখতে। এশিয়াটিকের প্রতিটি বিভাগে আলাদা আলাদা প্রডাকশন টিম রয়েছে। আর আমি প্রোডাকশোন টিমের কাজগুলোর সঙ্গে তত্ত্বাবধায়নেও অনেকটা জড়িয়ে আছি। এর বাইরে ক্লায়েন্টদের সঙ্গে মিটিং থেকে শুরু করে খুটিনাটি অনেক বিষয়ই খেয়াল রাখতে হয়। ছবির সঙ্গে কথা... ছবি তোলা বা অফিসের কাজের সঙ্গে তুলনা করলে সে অনুযায়ী লিখা অনেক কম হয়। আমার বাকি কাজগুলো অনেকটা টিম নির্ভর। ফলে সেগুলো সময় আর সিডিউল মেনে করতে হয়। কিন্তু, ছবি তোলার বিষয়টা পুরোটাই নিজের। আমাদের জবাবদিহিতার ক্ষেত্র অনেক। অনেক প্রতিকূলতার মধ্যেও কাজ করতে হয়। এটি একান্তই ব্যক্তি কেন্দ্রিক একটি পছন্দের জায়গা। যেখানে আমি আমার মতো অনেক ধরনের এক্সপেরিমেন্ট করতে পারি। তবে ছবি তুলতে তুলতে একটা সময় যেয়ে বুঝতে পেরেছি ছবি তোলা নিয়ে এক্সপেরিমেন্ট করার ক্ষেত্রে কিছু বেসিক বিষয় সর্ম্পকে ধারণা রাখতে হবে। এ কারণে সম্প্রতি ভারতের বোম্বে থেকে স্ট্রিট ফটোগ্রাফির ওপর একটি কোর্স করে এসেছি। ইরেশের মতে শেখারতো কোনও শেষ নাই। বোম্বেতে গিয়ে রাস্তায় রাস্তায় ঘুরে বিভিন্ন শ্রেণির মানুষের সঙ্গে সারসরি সাক্ষাৎ ভিন্নভাবে বিভিন্ন বিষয়বস্তু নিয়ে ভাববার সুযোগ করে দিয়েছে। শেখার আছে সবখানে… আমরা অনেকেই বলে থাকি জীবন একটা নাট্য মঞ্চ আর আমরা সেই মঞ্চে অভিনয় করে যাচ্ছি সব সময়। সেই মঞ্চেই আমরা দেখছি, শিখছি আবার নতুন করে জীবনের বিভিন্নক্ষেত্রে প্রয়োগ করছি। যা করছেন বা যেটা করছেন সেটা উপভোগ করতে পারলে সহজেই আপনার কাজ অনেকটা উপভোগ্য হয়ে উঠতে পারে। সে ক্ষেত্রে নিজের সঙ্গে বোঝাপড়া করে ওঠা খুব জরুরি। মুম্বাইয়ের ফটোগ্রাফি কোর্সটি করার পর এখন পরিকল্পনা করছি ছবি তোলার জন্য কয়েকটি দেশ ভ্রমণের। এর মধ্যে চলতি মাসে নেপালে একটি ফটো ট্রিপে যাবো। আগামী মাসে যাচ্ছি থাইল্যান্ডে আর ডিসেম্বরে সময় করতে পারলে একই কাজে ইস্তাম্বুল যেতে পারি। আর এ মধ্যে সুযোগ করতে পারলে ভারতের রাজস্থানেও একটা ট্রিপ দিতে পারি ছবি তোলার জন্য। তবে ছবি তোলাটাকে একটি কারণ হিসেবে দেখলেও,বিদেশের মাটিতে পারিপার্শ্বিক বিভিন্ন পরিস্থিতি নিজেকে নিজের কাছে পরিচয় করিয়ে দেয় নানাভাবে। শেকড়সন্ধানী জীবন… আমার আসলে নিজেদের রুটটাকে চিনতে অনেক কম সময় দেই। যেটা আসলে হওয়া উচিৎ না। আমি গত বছর বেশ কয়েকবার আমার দেশের বাড়িতে চট্টগ্রামে গিয়েছিলাম। সেখানে যেয়ে একটা বিষয় বুঝতে পেরেছি খুব কাছ থেকে। সমসাময়িক মানুষেরা এখন আর গ্রামে থাকতে চান না। তাদের কাছে গড়ে ওঠা যৌক্তিক কারণেই সবার মধ্যে একটা শহরমুখী হবার প্রবণতা খেয়াল করেছি। একারণে নতুন একটা প্রজেক্ট নিয়েছি গ্রামের লোকদের নিয়ে কাজ করার জন্য। পরিকল্পনাটি হচ্ছে আমার গ্রামের সবার একটি পোট্রেট ফটোশ্যুটের পরিকল্পনা করছি। আমি মনে করি সামাজিক ক্রমবর্ধান পরিবর্তন বোঝার জন্য এটি একটি ভাল কাজ হতে পারে। সমালোচনায় মেপে দেখুন ব্যক্তিত্ব ছবি তুলতে যেয়ে শিখেছি নিজের জন্য অনেক কিছু। কারণ শুরুর দিকে আমার তোলা কোনও ছবি নিয়ে কেউ ক্রিটিসিজম করলে ভেতরে ভেতরে সহ্য করা কঠিন হয়ে যেত। কিন্তু পরে যখন নিজেকে ছেড়ে দিলাম, দেখলাম মানুষের গঠনমূলক সমালোচনা আমাকে আরও অণুপ্রাণিত করছে। কারণ আপনি যদি শেখার ক্ষেত্রে নিজেকে না ছেড়ে দেন তাহলে আরও ভালোর জন্য নিজেকে প্রস্তুত করতে পারবেন না। এটা খুবই জরুরি। ব্যক্তি পর্যায়ের সমালোচনা অনেকে নিতে পারেননা। ধরেন আপনাকে অনুরোধ করে নাটকের জন্য কেউ সময় নিল। কিন্তু, সেই নাটকের সময় আপনার অভিনয়ের সমালোচনা নেওয়া কিন্তু খুব কঠিন। যারা আমার কাজ দেখে সমালোচনা করে তাদের প্রতি আমি কৃতজ্ঞ। অভিনেতা হিসেবে বিভিন্ন সময় খেয়াল করেছি অভিনয়ের মান খারাপ হয়ে যাচ্ছে। উদাহরণ দিয়ে বলি, কয়েক বছর টানা অনেক নাটক করেছি। নাটক করতে করতে নিজের অভিনয়ের একটা ধরন তৈরি হয়ে গিয়েছিল। এক সময় দেখলাম স্ক্রিপ্ট করার সময় অনেক বিরতি দিচ্ছি। একদিন এক বন্ধু বিষয়টা ধরিয়ে দিল। হয়তো ঠিক ওই্ মুহূর্তে ওটা তাৎক্ষনিক নেওয়া কঠিন। সমাজ গঠনে স্যাটায়ারের ভূমিকা গুরুত্বপূর্ণ… সার্বিকভাবে সমাজে স্যাটায়র আমার কাছে সব সময়ই একটু গুরুত্বপূর্ণ বলে মনে হয়। একটি সাকসেসফুল ইন্টেলেকচুয়াল সোসাইটির জন্য স্যাটায়ার ভাবধারার প্রভাব অনেক। ‘দেশ-ই-গল্প’ করার সময় অনুভব করেছি যে অনেক বিষয় উঠে এসেছে যা সাধারণভাবে আমরা বলতে পারি না। এখানে অনেক চরিত্র উঠে এসেছে যেমন, উদীয়মান বাংলা সিনেমার নায়িকার চরিত্র অভিনয়, সারাদিন বাসায় বসে হিন্দি সিরিয়াল ও হিন্দি ছবি দেখেন এমন একজন সাধারণ গৃহিনী চরিত্র, সন্ত্রাসীর ভুমিকায়, গবেষকের ভূমিকায়, একজন রাজনীতিবিদের ভূমিকা। দেশ-ই-গল্প একটি বিনোদনমুলক অনুষ্ঠান হলেও এখানে দেশ বিদেশের নানান অসঙ্গতি ব্যাঙ্গাত্বক ভাবে তুলে ধরা হতো। বলা যায় অসঙ্গতি তুলে ধরার একটি গ্রহণযোগ্য উপায়ও ছিল এটি। আক্ষরিক অর্থে বিনোদন পেলেও বিষয়টি কিন্তু একবারের জন্য হলেও সচেতন দর্শকদের ভাবাবে। এ কারণেই বলি স্যাটায়ারের গুরুত্ব অনেক। অভিনয়ের জায়গাটা হচ্ছে আমার জন্য মুক্তির স্থান।মানুষ খুব সহজে তার নিজস্ব চিন্তা ঘরানা থেকে বের হতে পারে না। আর আমার ক্ষেত্রে অভিনয়ের সময়টুকু হচ্ছে নিজের ঘোর থেকে বের হবার মুহূর্ত। কারণ, অভিনয়ের সময়ে আমি আমার সাধারণ জীবনের নিজের স্বত্ত্বার বাইরে থাকতে পারি। যেটা আমাকে জীবনের প্রত্যহিক একঘেয়েমি থেকে দূরে রাখে। ক্যামেরার সামনের সময়টুকু আমি ভুলে যাই আমার তথাকথিত জীবন। এসময়টুকুই আমার জীবনের স্বার্থকতা। বইপড়া আর অভিনয় করাটা আমার কাছে অনেকটা ধ্যান করার মতো। বাস্তবতার মুখোমুখী হই ’পুট ইয়োরসেল্‌ফ ইন্টু দ্য ফায়ার’ নিজের কাছে নিজেকে আবিষ্কারের একটা গুরুত্বপূর্ণ অংশ হচ্ছে নিজেকে বিভিন্ন পরিস্থিতির মধ্যে পরীক্ষা করা। এটা না করলে বোঝা কঠিন নিজের সর্ম্পকে নিজের সক্ষ্যমতা নিয়ে। এতে যদি আপনি বাহ্যিক কোনও অর্জন নাও থাকে, অনন্ত মনস্তাত্বিক একটা অর্জন আপনার আসবে। আর সেটি সময়ের ফেরে খুবই গুরুত্বপূর্ণ। যেটা আপনাকে বাস্তব জীবনে আরো সম্মুখীন হতে সহায়তা করবে। আপনার আয়েশি জীবনের বাইরে থেকে যা করবেন সেটাই আপনাকে সহায়তা করবে জীবন থেকে শিক্ষা নিতে। ছবি:সাজ্জাদ হোসেন।", "url": "https://www.banglatribune.com/youth/59173/%E0%A6%B8%E0%A6%AC%E0%A6%AE%E0%A6%BF%E0%A6%B2%E0%A6%BF%E0%A7%9F%E0%A7%87-%E0%A6%86%E0%A6%AE%E0%A6%BF%E0%A6%87-%E0%A6%87%E0%A6%B0%E0%A7%87%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "এহতেশাম ইমাম।।", "category": "youth", "language": "bn", "token_count": 1124, "scraped_at": "2026-02-05T12:41:44.243395"}
{"title": "লালমনিরহাট জেলা শিবিরের সাবেক সভাপতি গ্রেফতার", "body": "লালমনিরহাট জেলা ছাত্র শিবিরের সাবেক সভাপতি ও আদিতমারী উপজেলা পরিষদের ভাইস-চেয়ারম্যান অ্যাডভোকেট ফিরোজ হায়দার লাভলুকে (৪০) গ্রেফতার করেছে গোয়েন্দা (ডিবি) পুলিশ।সোমবার দুপুরে লালমনিরহাট জজ আদালত চত্বর থেকে তাকে গ্রেফতার করা হয়। জেলা পুলিশ সুপার টিএম মোজাহিদুল ইসলাম এ তথ্যের সত্যতা নিশ্চিত করেন।অ্যাডভোকেট ফিরোজ হায়দার লাভলু আদিতমারী উপজেলা পরিষদের ভাইস চেয়ারম্যান ও জামায়াতের লালমনিরহাট জেলা কর্মপরিষদের সদস্য এবং লালমনিরহাট জেলা ছাত্র শিবিরের সাবেক সভাপতি।লালমনিরহাট সদর থানার ওসি এএইচএম মাহফুজার রহমান জানান, জামায়াত নেতা ফিরোজ হায়দার লাভলু সদর থানায় দায়ের করা নাশকতার মামলায় এজাহার ভুক্ত আসামি। দীর্ঘদিন ধরে আত্মগোপনে থাকা লাভলু সোমবার দুপুরে আদালত চত্বরে আসলে গোপন সংবাদের ভিত্তিতে গোয়েন্দা পুলিশ তাকে গ্রেফতার করে সদর থানায় সোপর্দ করে।লালমনিরহাট জেলা পুলিশ সুপার টিএম মোজাহিদুল ইসলাম সত্যতা নিশ্চিত করে জানান, ৩ মাস আগে সদর থানায় দায়ের করা নাশকতা মামলার এজাহার ভুক্ত আসামি ফিরোজ হায়দার লাভলুকে গ্রেফতার করা হয়েছে। তাকে জেলা হাজতে পাঠানো হয়েছে।/আরএ/", "url": "https://www.banglatribune.com/country/65241/%E0%A6%B2%E0%A6%BE%E0%A6%B2%E0%A6%AE%E0%A6%A8%E0%A6%BF%E0%A6%B0%E0%A6%B9%E0%A6%BE%E0%A6%9F-%E0%A6%9C%E0%A7%87%E0%A6%B2%E0%A6%BE-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A6%B8%E0%A6%BE%E0%A6%AC%E0%A7%87%E0%A6%95-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লালমনিরহাট প্রতিনিধি", "category": "country", "language": "bn", "token_count": 139, "scraped_at": "2026-02-05T12:41:48.034769"}
{"title": "‘হিট অ্যান্ড রান’ মামলায় আবার ফেঁসে যাচ্ছেন সালমান", "body": "২০০২ সালের `হিট অ্যান্ড রান' মামলার রায়ে গত ১০ ডিসেম্বর খালাস পেয়ে স্বস্তির নিঃশ্বাস ফেলেছিলেন বলিউড তারকা সালমান খান। তবে সহসাই হয়তো নিস্তার পাচ্ছেন না।জানা গেছে, সালমানের খালাসের দেওয়া বোম্বে হাইকোর্টের রায়ের বিরুদ্ধে দেশটির সুপ্রিম কোর্টে আপিল করতে যাচ্ছে মহারাষ্ট্র সরকার। বোম্বে হাইকোর্টের দেওয়া রায়ে সালমানকে অভিযোগ থেকে অব্যাহতি দেওয়া হয়।ওই রায়ে বলা হয়, প্রসিকিউশন সালমানের বিরুদ্ধে কোনও প্রমাণ হাজির করতে পারেননি।নিম্ন আদালতে দোষী সাব্যস্ত হওয়ার পর সালমানের আপিলের পর বোম্বে হাইকোর্টের এ রায় আসে। ২০০২ সালের ২৮ অক্টোবর ফুটপাতে গাড়ি চালিয়ে একজনকে হত্যা ও অপর চারজনকে আহত করার অভিযোগে নিম্ন আদালত সালমানকে ৫ বছরের কারাদণ্ডের শাস্তির রায় দেন।", "url": "https://www.banglatribune.com/entertainment/64023/%E2%80%98%E0%A6%B9%E0%A6%BF%E0%A6%9F-%E0%A6%85%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%B0%E0%A6%BE%E0%A6%A8%E2%80%99-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%86%E0%A6%AC%E0%A6%BE%E0%A6%B0-%E0%A6%AB%E0%A7%87%E0%A6%81%E0%A6%B8%E0%A7%87-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 99, "scraped_at": "2026-02-05T12:41:49.966459"}
{"title": "১০ মিনিটে মুরগির কাঠি কাবাব", "body": "মুরগির মাংসের ভুনা, ঝোল, কোর্মা, রেজালার পাশাপাশি আজ জেনে নিন ‘শিক কাবাব’ বা ‘কাঠি কাবাব’। সামান্য কিছু উপকরণ আর অনেকখানি আত্মবিশ্বাস নিয়ে মাত্র দশ মিনিটের ভেতর বানাতে পারেন এই কাবাব। ভাত, রুটির সাথে অনন্য। শুধু সালাদের সঙ্গেও চমৎকার। দুটি রসুন কোয়া, মিহি করে কুচানো ১টি আস্ত লেবুর রস ১ টেবিল চামচ আপনার পছন্দের ফ্রেশ সুগন্ধি হার্ব: ধনিয়া পাতা, পার্সলী পাতা, রোজম্যারি পাতা ইত্যাদি। কুচিয়ে কাটা ১/২ চা চামচ গোলমরিচের গুঁড়ো ২ টেবিলচামচ অলিভ অয়েল বা যে কোনো খাবার তেল ১ টেবিলচামচ টমেটো পেস্ট (ঐচ্ছিক) মুরগীর বুকের হাড়ছাড়া, চামড়াছাড়া মাংস ১ কেজি, কিউব করে কাটা ৩টি ক্যাপসিকাম (লাল, হলুদ, সবুজ) কিউব করে কাটা। (ঐচ্ছিক) লাল পেঁয়াজ ১টি (ঐচ্ছিক) ২-৩টি কাবাবের শিক, কাঠের বা লোহার একটি বড় বাটি বা প্লেটে প্রথম সাতটি উপকরণ দিয়ে মাংস মাখিয়ে নিন ভাল করে। বাটি/প্লেটের ঢেকে এক ঘন্টা ফ্রিজে রাখুন। ফ্রিজ থেকে ম্যারিনেট করা মাংসের বাটি বের করে মিনিট পনেরো স্বাভাবিক তাপমাত্রায় রাখুন। এবার কাঠি বা শিকে মাংসের টুকরো এবং সবজি গাঁথুন। কাঠিগুলি আধা ঘন্টা পানিতে ভিজিয়ে রাখুন আগে থেকেই যাতে গ্রিল করার সময় পুড়ে না যায়। গরম গ্রিডল-প্যান অথবা কয়লা/গ্যাস/ইলেকট্রিক গ্রিলারে গ্রিল করুন ৭-৮ মিনিট যতক্ষন না মাংস হাল্কা সোনালী রং ধারণ করে। শিক কাবাব উলটে পালটে দিন যাতে সকল টুকরা ভালভাবে সেদ্ধ হয়। চাইলে ম্যারিনেশনের বাকি মিক্সটুকু ব্রাশ দিয়ে কাবাবের গায়ে বুলিয়ে দিতে পারেন। এক্সট্রা ফ্লেভার দেবে। রুটি বা ভাতের সঙ্গে পরিবেশন করুন।", "url": "https://www.banglatribune.com/lifestyle/62781/%E0%A7%A7%E0%A7%A6-%E0%A6%AE%E0%A6%BF%E0%A6%A8%E0%A6%BF%E0%A6%9F%E0%A7%87-%E0%A6%AE%E0%A7%81%E0%A6%B0%E0%A6%97%E0%A6%BF%E0%A6%B0-%E0%A6%95%E0%A6%BE%E0%A6%A0%E0%A6%BF-%E0%A6%95%E0%A6%BE%E0%A6%AC%E0%A6%BE%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "lifestyle", "language": "bn", "token_count": 218, "scraped_at": "2026-02-05T12:41:51.768546"}
{"title": "কবরস্থানে উদ্ধার হলো বস্তাবন্দি নবজাতক", "body": "কবরস্থানের জঙ্গল থেকে ভেসে আসছে মানব শিশুর কান্নার আওয়াজ। আমেনা বেগম প্রথমে কিছুটা ভয় পেয়ে যান। ভয় কাটিয়ে কাছে গিয়ে দেখতে পেলেন বস্তাবন্দি অবস্থায় পড়ে আছে সদ্য ভূমিষ্ঠ এক নবজাতক। পরে শিশুটিকে পরম মমতায় কোলে তুলে নেন তিনি।ঘটনাটি ঘটেছে ঝিনাইদহের কালীগঞ্জ উপজেলার গোপালপুর গ্রামে। শুক্রবার সকালে উপজেলার গোপালপুর গ্রামের একটি কবরস্থান থেকে ওই নবজাতককে উদ্ধার করেছে আমেনা বেগম নামের ওই নারী। কবরস্থানের জঙ্গল থেকে উদ্ধার করায় শিশুটির নাম রাখা হয়েছে অরণ্য। উদ্ধার হওয়া অরণ্যকে চিকিৎসার জন্য ভর্তি করা হয়েছে কালীগঞ্জ উপজেলা স্বাস্থ্য কমপ্লেক্সে। তাকে দেখার জন্য প্রতিদিন হাসপাতালে ভিড় করছে অনেক লোক। শনিবার দুপুরে হাসপাতালে শিশুকে দেখতে আসেন কালীগঞ্জ থানার অফিসার-ইন-চার্জ (ওসি) আনোয়ার হোসেন। তিনি ওই শিশুকে শীতের পোশাক ও নানা রকম প্রসাধনী উপহার দিয়েছেন।হাসপাতালের বিছানায় নবজাতক শিশুটির পাশে শুয়ে থাকা আমেনা বেগম জানান, তার দুটি মেয়ে আছে। আল্লাহ তাকে হাতে ধরে একটি ছেলে সন্তান দিয়েছে। তিনি তাকে মায়ের আদরে লালন পালন করবেন। অনেকেই ছেলেটি শিশুটিকে দত্তক নিতে চাইছেন। কিন্তু তিনি শিশুটিকে নিজের সন্তানের মতই লালন পালন করার দায়িত্ব নিয়েছেন। উপজেলা স্বাস্থ্য কমপ্লেক্সের ডাক্তার মেরি জানান, শিশুটি নির্দিষ্ট সময়ের আগেই ভূমিষ্ঠ হওয়ায় ওজন কম হয়েছে এবং ঠাণ্ডাজনিত সমস্যায় ভুগছে। উপজেলা স্বাস্থ্য কমপ্লেক্সের স্বাস্থ্য ও পরিবার পরিবার কর্মকর্তা ডা. আব্দুর রহমান জানান, হাসপাতালের মহিলা ও শিশু ওয়ার্ডে তাকে ভর্তি করে চিকিৎসা দেওয়া হচ্ছে। তার চিকিৎসার ব্যয়ভারও আমরা নিয়েছি। অত্যন্ত আন্তরিকতার সঙ্গেই তার চিকিৎসা চলছে। শিশুটির অবস্থা আজ অনেক ভাল। এখন সে নিজেই মুখ দিয়ে দুধ খেতে পারছে। আশা করি কয়েক দিনের মধ্যেই শিশুটি সুস্থ হয়ে উঠবে। কালীগঞ্জ থানার অফিসার-ইন-চার্জ (ওসি) আনোয়ার হোসেন জানান, আমরা খবর পাওয়ার পরই শিশুটিকে উদ্ধার করে হাসপাতালে চিকিৎসার জন্য পাঠিয়েছি। গোপালপুর গ্রামের বসির আহম্মেদ শিশুটিকে জিম্মায় নিয়েছেন। তার স্ত্রী আমেনা খাতুন তাকে এখন দেখাশুনা করছেন। তারাই শিশুকে দত্তক নেবেন। তিনি আরও জানান, শনিবার দুপুরেও তিনি শিশুটিকে দেখতে গিয়েছিলেন এবং তাকে কিছু গরম কাপড় ও প্রসাধনী কিনে দিয়েছেন। জঙ্গলে শিশুটিকে পাওয়া যাওয়ায় তিনি তার নাম দিয়েছেন অরণ্য। এখন সবাই তাকে অরণ্য বলে ডাকছে।", "url": "https://www.banglatribune.com/country/62999/%E0%A6%95%E0%A6%AC%E0%A6%B0%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0-%E0%A6%B9%E0%A6%B2%E0%A7%8B-%E0%A6%AC%E0%A6%B8%E0%A7%8D%E0%A6%A4%E0%A6%BE%E0%A6%AC%E0%A6%A8%E0%A7%8D%E0%A6%A6%E0%A6%BF-%E0%A6%A8%E0%A6%AC%E0%A6%9C%E0%A6%BE%E0%A6%A4%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 305, "scraped_at": "2026-02-05T12:41:55.469928"}
{"title": "পৌর নির্বাচন প্রশ্নবিদ্ধ ছিল: সুজন", "body": "৩০ ডিসেম্বরের পৌরসভা নির্বাচনকে ‘প্রশ্নবিদ্ধ নির্বাচন’ হিসেবে অভিহিত করেছেন নাগরিক অধিকার বিষয়ক সংগঠন সুশাসনের জন্য নাগরিক (সুজন) এর সম্পাদক ড. বদিউল আলম মজুমদার। শনিবার সকালে রংপুর পাবলিক লাইব্রেরি হলে ‘২০১৬ সাল: নাগরিক প্রত্যাশা ও ভাবনা’ শীর্ষক মতবিনিময় সভায় প্রধান আলোচক হিসেবে তিনি এ কথা বলেন।ড. বদিউল আলম মজুমদার বলেন, ‘২০০৮ সাল থেকে ২০১৩ সাল পর্যন্ত নির্বাচনগুলোয় যে মানদণ্ড তৈরি হয়েছিল তা এই পৌর নির্বাচনে কোনওভাবেই পূরণ হয়নি। তবে ২০১৪ সালের উপজেলা নির্বাচন, সিটি করপোরেশন নির্বাচন এবং ২০১৫ সালের ৫ জানুয়ারি জাতীয় সংসদ নির্বাচনের চেয়ে ভালো নির্বাচন হয়েছে। কিন্তু তারপরও এটা প্রশ্নবিদ্ধ নির্বাচন।’তিনি আরও বলেন, ‘আমরা সামনের দিকে নয়, পেছনের দিকে যাচ্ছি। দেশে আইনের শাসন আর মানবাধিকার প্রতিষ্ঠা করতে আমাদের সবাইকে ঐক্যবদ্ধ হতে হবে। সুশীল সমাজের পাশাপাশি রাজনৈতিক দলগুলোকে এ ক্ষেত্রে আরও সক্রিয় হতে হবে।’২০০৮ সালে আওয়ামী লীগ ক্ষমতায় আসার সময় যে দিন বদলের কথা বলেছিল সেই কথা তারা রক্ষা করেনি বলেও তিনি মন্তব্য করেন। সুজনের রংপুরের সভাপতি মুক্তিযোদ্ধা আকবর হোসেনের সভাপতিত্বে অনুষ্ঠিত সভায় আরও বক্তব্য রাখেন বেগম রোকেয়া বিশ্ববিদ্যালয়ের শিক্ষক ড. তুহিন ওয়াদুদ, শিক্ষাবিদ অধ্যাপক মোজাম্মেল হক,সাংস্কৃতিক ব্যক্তিত্ব ডা, মফিজুল ইসলাম মান্টু সহ অন্যান্য নেতারা।", "url": "https://www.banglatribune.com/country/66433/%E0%A6%AA%E0%A7%8C%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%AA%E0%A7%8D%E0%A6%B0%E0%A6%B6%E0%A7%8D%E0%A6%A8%E0%A6%AC%E0%A6%BF%E0%A6%A6%E0%A7%8D%E0%A6%A7-%E0%A6%9B%E0%A6%BF%E0%A6%B2-%E0%A6%B8%E0%A7%81%E0%A6%9C%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রংপুর প্রতিনিধি", "category": "country", "language": "bn", "token_count": 175, "scraped_at": "2026-02-05T12:41:57.532276"}
{"title": "জামালপুরে আগ্নেয়াস্ত্রসহ আটক ৩", "body": "জামালপুরের ইসলামপুরে ৩১২ বোতল বিদেশি মদ ও আগ্নেয়াস্ত্রসহ ৩ মাদক ব্যবসায়ীকে আটক করেছে ডিবি পুলিশ। বুধবার রাতে উপজেলার গুঠাইল এলাকার পূর্বপাড়া গ্রামে অভিযান চালিয়ে এসব বিদেশি মদ ও আগ্নেয়াস্ত্র উদ্ধার করা হয়। বৃহস্পতিবার দুপুরে জেলা পুলিশ সুপার কার্যালয়ে এক সংবাদ সম্মেলনে এ তথ্য জানানো হয়।সংবাদ সম্মেলনে পুলিশ সুপার নিজাম উদ্দিন জানান, বুধবার রাতে ইসলামপুর উপজেলার গুঠাইল এলাকার যমুনা নদীর তীরের পূর্বপাড়া গ্রামে অভিযান চালিয়ে ৩১২ বোতল বিদেশি মদ, ১টি শাটারগান, ৭ রাউন্ড গুলিসহ মো. শাহজামাল, মতিয়ার প্রামানিক, ও সামছুল মির্জাকে আটক করা হয়। আটককৃত সবার বাড়ি গাইবান্ধা জেলার সাঘাটা উপজেলায়।এছাড়া, দেওয়ানগঞ্জ উপজেলার টুপকারচর থেকে ৪ কেজি গাঁজা, ৫০ গ্রাম হেরোইন এবং শহরের বাসস্ট্যান্ড এলাকা থেকে ১০০ পিছ ইয়াবা ও ৫০ গ্রাম হেরোইন উদ্ধার করা হয়েছে।/আরএ/এমএনএইচ/", "url": "https://www.banglatribune.com/country/dhaka/64285/%E0%A6%9C%E0%A6%BE%E0%A6%AE%E0%A6%BE%E0%A6%B2%E0%A6%AA%E0%A7%81%E0%A6%B0%E0%A7%87-%E0%A6%86%E0%A6%97%E0%A7%8D%E0%A6%A8%E0%A7%87%E0%A7%9F%E0%A6%BE%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A9", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জামালপুর প্রতিনিধি", "category": "country", "language": "bn", "token_count": 115, "scraped_at": "2026-02-05T12:41:59.337332"}
{"title": "বান্দরবানে অস্ত্রসহ ২ ব্যক্তির লাশ উদ্ধার", "body": "বান্দরবানে একটি দেশীয় এলজিসহ দুই ব্যক্তির লাশ উদ্ধার করেছে পুলিশ। নিহত একজনের নাম চিং লং ম্রো, অন্যজনের নাম অজ্ঞাত। বান্দরবানের আলীকদম ও থানচি সড়কের এগারমাইল নামক এলাকা থেকে বৃহস্পতিবার বেলা ১১টায় লাশ দুটি উদ্ধার করে পুলিশ। বিষয়টি নিশ্চিত করেন আলীকদম থানার ভারপ্রাপ্ত কর্মকর্তা (ওসি) অপ্পেলা রাজু নাহা। পুলিশ জানায়, স্থানীয়রা সড়কে দুই জনের লাশ পড়ে থাকতে দেখে পুলিশকে খবর দেয়। খবর পেয়ে ঘটনাস্থলে এসে একটি দেশীয় এলজিসহ ওই দুই ব্যক্তির লাশ উদ্ধার করে থানায় নিয়ে যায় পুলিশ। পরে লাশ দুটি ময়নাতদন্তের জন্য বান্দরবান সদর হাসপাতাল মর্গে পাঠায়। ওসি বলেন,একটি হত্যা মামলা দায়ের করা হয়েছে। তারা কোনও গ্রুপের সন্ত্রাসী কিনা তা আমরা নিশ্চিত হতে পারিনি। স্থানীদের সঙ্গে কথা বলে জানা যায়, বান্দরবানের আলীকদম ও থানচি এলাকার বিচ্ছিন্নতাবাদী প্রতিপক্ষের গুলিতে এই দুই ‘সন্ত্রাসী’ নিহত হয়। নাম প্রকাশ না করার শর্তে স্থানীয় একাধিক ব্যক্তি বলেন, নিহতরা জেলার থানচি উপজেলার বাসিন্দা। দীর্ঘদিন এলাকায় ম্রো ন্যাশনাল পার্টির (এমএনপি) হয়ে ‘সহিংস’ কাজে জড়িত থেকে সম্প্রতি স্বাভাবিক জীবনে ফিরে এসেছিল।", "url": "https://www.banglatribune.com/country/66083/%E0%A6%AC%E0%A6%BE%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%BE%E0%A6%A8%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A7%A8-%E0%A6%AC%E0%A7%8D%E0%A6%AF%E0%A6%95%E0%A7%8D%E0%A6%A4%E0%A6%BF%E0%A6%B0-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বান্দরবান প্রতিনিধি", "category": "country", "language": "bn", "token_count": 153, "scraped_at": "2026-02-05T12:42:01.192635"}
{"title": "জাতীয় স্মৃতিসৌধে প্রধানমন্ত্রী ও রাষ্ট্রপতির শ্রদ্ধা", "body": "যথাযোগ্য মর্যাদায় পালিত হচ্ছে ৪৪তম মহান বিজয় দিবস। ভোরে সূর্যোদয়ের সঙ্গে সঙ্গে জাতীয় প্যারেড স্কয়ারে (পুরনো বিমানবন্দর) তোপধ্বনির মধ্য দিয়ে শুরু হয় বিজয় দিবসের আনুষ্ঠানিকতা। সকাল সাড়ে ৬টায় রাষ্ট্রপতি মো. আবদুল হামিদ ও প্রধানমন্ত্রী শেখ হাসিনা সাভারে জাতীয় স্মৃতিসৌধে ফুল দিয়ে মুক্তিসেনাদের প্রতি শ্রদ্ধা জানান। তিন বাহিনীর একটি চৌকস দল এ সময় সালাম জানায়। শহীদদের স্মরণে বিউগলে বাজানো হয় করুণ সুর। এ সময় শহীদদের স্মরণে এক মিনিটি নিরবতা পালন করেন রাষ্ট্রপতি ও প্রধানমন্ত্রী। পরে আওয়ামী লীগের সভানেত্রী হিসাবে দলের নেতা-কর্মীদের নিয়ে আবারও স্মৃতিসৌধে ফুল দেন শেখ হাসিনা। এরপর বিভিন্ন সংগঠন শহীদ বেদীতে শ্রদ্ধা জানাতে থাকে একে একে। ফুলে ফুলে ভরে ওঠে শহীদের স্মৃতির মিনার। এছাড়া, দিবসটি উপলক্ষ্যে ঢাকা বিশ্ববিদ্যালয়ের টিএসসি চত্বর, ধানমণ্ডির রবীন্দ্র সরোবরসহ রাজধানীর বিভিন্ন স্থানে সাংস্কৃতিক সংগঠনগুলো বিভিন্ন ধরনের অনুষ্ঠানের আয়োজন করেছে। বিজয় দিবস উপলক্ষে রাষ্ট্রপতি আবদুল হামিদ, প্রধানমন্ত্রী শেখ হাসিনা, বিরোধী দলের নেতা রওশন এরশাদ, বিএনপির চেয়ারপারসন খালেদা জিয়া, সাবেক রাষ্ট্রপতি ও জাতীয় পার্টির চেয়ারম্যান হুসেইন মুহম্মদ এরশাদ পৃথক পৃথক বাণী দিয়েছেন।", "url": "https://www.banglatribune.com/country/62121/%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%B8%E0%A7%8C%E0%A6%A7%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%93-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%AA%E0%A6%A4%E0%A6%BF%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "country", "language": "bn", "token_count": 155, "scraped_at": "2026-02-05T12:42:03.079510"}
{"title": "প্রাথমিক সমাপনী ও জেএসসির ফল ৩১ ডিসেম্বর", "body": "প্রাথমিক ও অষ্টম শ্রেণির সমাপনী পরীক্ষার ফল প্রকাশ করা হবে আগামী ৩১ ডিসেম্বর। প্রাথমিক ও ইবতেদায়ী শিক্ষা সমাপনী এবং জুনিয়র স্কুল সার্টিফিকেট (জেএসসি) ও জুনিয়র দাখিল সার্টিফিকেট (জেডিসি) পরীক্ষার ফল একই সময়ে প্রকাশ করা হবে। শিক্ষা মন্ত্রণালয় সূত্রে বৃহস্পতিবার এই তথ্য জানা গেছে। এ বছর প্রায় ৫৬ লাখ শিক্ষার্থী এই দুই পরীক্ষায় অংশ নিয়েছে। গত ১ থেকে ১৮ নভেম্বর জেএসসি-জেডিসিতে অংশ নেয় ২৩ লাখ ২৫ হাজার ৯৩৩ জন শিক্ষার্থী। আর ২২ থেকে ৩০ নভেম্বর প্রাথমিক ও ইবতেদায়ী সমাপনী পরীক্ষায় বসে ৩২ লাখ ৫৪ হাজার ৫১৪ জন শিক্ষার্থী।", "url": "https://www.banglatribune.com/educations/62327/%E0%A6%AA%E0%A7%8D%E0%A6%B0%E0%A6%BE%E0%A6%A5%E0%A6%AE%E0%A6%BF%E0%A6%95-%E0%A6%B8%E0%A6%AE%E0%A6%BE%E0%A6%AA%E0%A6%A8%E0%A7%80-%E0%A6%93-%E0%A6%9C%E0%A7%87%E0%A6%8F%E0%A6%B8%E0%A6%B8%E0%A6%BF%E0%A6%B0-%E0%A6%AB%E0%A6%B2-%E0%A7%A9%E0%A7%A7-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 87, "scraped_at": "2026-02-05T12:42:04.982639"}
{"title": "জকিগঞ্জ ও কানাইঘাটে দুই বিদ্রোহী প্রার্থীসহ আ.লীগ থেকে বহিষ্কার ৩", "body": "দলীয় শৃঙ্খলা ভঙ্গের অভিযোগে জকিগঞ্জ ও কানাইঘাট উপজেলায় আওয়ামী লীগের দুই বিদ্রোহী মেয়র প্রার্থীসহ তিন নেতাকে দল থেকে বহিষ্কার করা হয়েছে। বহিষ্কৃতরা হচ্ছেন- জকিগঞ্জ পৌর নির্বাচনে আওয়ামী লীগের বিদ্রোহী প্রার্থী ফারুক আহমদ ও কানাইঘাটে দলের বিদ্রোহী প্রার্থী নিজাম উদ্দিন আল মিজান। এছাড়া এই দুই প্রার্থীর বাইরে কানাইঘাট উপজেলা আওয়ামী লীগের যুগ্ম আহ্বায়ক অধ্যক্ষ সিরাজুল ইসলামকেও বহিষ্কার করা হয়েছে। আওয়ামী লীগের কেন্দ্রীয় সাংগঠনিক সম্পাদক অ্যাডভোকেট মিসবাহ উদ্দিন সিরাজ মঙ্গলবার রাতে বিষয়টি নিশ্চিত করেন। কেন্দ্রের নির্দেশনা অনুযায়ী তাদেরকে বহিষ্কার করা হয়েছে বলে জানান তিনি। জকিগঞ্জে আওয়ামী লীগের দলীয় মেয়র প্রার্থী হিসাবে মুক্তিযোদ্ধা কমান্ডার খলিলুর রহমান এবং কানাইঘাটে উপজেলা আওয়ামী লীগের আহ্বায়ক ও বর্তমান মেয়র লুৎফুর রহমান প্রতিদ্বন্দ্বিতা করছেন। তাদের দু’জনের বাইরে জকিগঞ্জ উপজেলা আওয়ামী লীগের যুগ্ম সম্পাদক ফারুক আহমদ ও কানাইঘাট উপজেলা আওয়ামী লীগের যুগ্ম আহ্বায়ক নিজাম উদ্দিন আল মিজান প্রতিদ্বন্দ্বিতায় অবতীর্ণ হন। এ অবস্থায় মঙ্গলবার তাদেরকে দল থেকে বহিষ্কার করা হলো।", "url": "https://www.banglatribune.com/country/63909/%E0%A6%9C%E0%A6%95%E0%A6%BF%E0%A6%97%E0%A6%9E%E0%A7%8D%E0%A6%9C-%E0%A6%93-%E0%A6%95%E0%A6%BE%E0%A6%A8%E0%A6%BE%E0%A6%87%E0%A6%98%E0%A6%BE%E0%A6%9F%E0%A7%87-%E0%A6%A6%E0%A7%81%E0%A6%87-%E0%A6%AC%E0%A6%BF%E0%A6%A6%E0%A7%8D%E0%A6%B0%E0%A7%8B%E0%A6%B9%E0%A7%80-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B8%E0%A6%B9-%E0%A6%86.%E0%A6%B2%E0%A7%80%E0%A6%97", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি", "category": "country", "language": "bn", "token_count": 140, "scraped_at": "2026-02-05T12:42:07.123287"}
{"title": "তথ্য গোপন করে ৭০০ কোটি টাকার ঋণ নিয়েছে পিপলস লিজিং", "body": "তথ্য গোপন করে নামে-বেনামে বাংলাদেশ ইন্ডাস্ট্রিয়াল ফাইন্যান্স কোম্পানি (বিআইএফসি) থেকে ৭০০ কোটি টাকার ঋণের অনিয়মের ঘটনা ঘটেছে। এই অভিযোগে আর্থিক প্রতিষ্ঠান পিপলস লিজিংয়ের পরিচালনা পর্ষদ ভেঙে দিয়েছে কেন্দ্রীয় ব্যাংক।প্রতিষ্ঠানটির সাবেক চেয়ারম্যান তার স্ত্রী, মেয়ে, প্রতিষ্ঠানের মনোনীত ব্যক্তি ও প্রতিনিধিদের মাধ্যমে ৭০০ কোটি টাকা অনিয়ম করে উত্তোলন করায় এ ব্যবস্থা নিয়েছে বাংলাদেশ ব্যাংক। একই সঙ্গে নতুন করে পর্ষদ গঠন করার জন্য পিপলস লিজিং কতৃপক্ষকে চিঠিও দিয়েছে বাংলাদেশ ব্যাংক।এই অনিয়মের কারণে বিআইএফসির বর্তমান পর্ষদকে আগামী মেয়াদে দায়িত্বপালনের অনুমতি দেয়নি কেন্দ্রীয় ব্যাংক। এ পর্ষদে রয়েছেন অভিযুক্ত বিআইএফসির চেয়ারম্যান কুলসুম মান্নান, মেয়ে তানজীলা মান্নানসহ আরও ছয় পরিচালক।বিআইএফসির উদ্যোক্তা পরিচালকদের অন্যতম ছিলেন বিকল্প ধারার মহাসচিব মেজর (অবঃ) এম এ মান্নান। তিনি কয়েক দফায় এ কোম্পানির চেয়ারম্যানও ছিলেন। বর্তমানে লোকসানি এ প্রতিষ্ঠানের বড় অংশের মালিকানা মূল উদ্যোক্তা হিসেবে তার ও পরিবারের সদস্য এবং স্বার্থসংশ্লিষ্ট প্রতিষ্ঠানের কাছে রয়েছে। অন্যদিকে ৫০ শতাংশের মালিকানা তিনটি বিদেশি কোম্পানির কাছে। সম্প্রতি বাংলাদেশ ব্যাংকের এক পরিদর্শনে এই অনিয়মের ঘটনা ধরা পড়ার পর এমন সিদ্ধান্ত নিয়েছে বাংলাদেশ ব্যাংক। রবিবার দেশে কার্যরত আর্থিক প্রতিষ্ঠানের প্রধান নির্বাহীদের নিয়ে অনুষ্ঠিত বৈঠকে বাংলাদেশ ব্যাংকের গভর্নর ড. আতিউর রহমান নিজেই এ তথ্য উপস্থাপন করেন। ওই বৈঠকে আর্থিক প্রতিষ্ঠানগুলোর প্রধান নির্বাহীদের পাশাপাশি কেন্দ্রীয় ব্যাংকের ডেপুটি গভর্নর এস কে সুর চৌধুরী, নাজনীন সুলতানা, ব্যাংক ও আর্থিক প্রতিষ্ঠান বিভাগের জিএম শাহ আলমসহ অন্যান্য কর্মকর্তারা উপস্থিত ছিলেন। বাংলাদেশ ব্যাংকের নিয়ম অনুযায়ী, কোনও আর্থিক প্রতিষ্ঠানের পরিচালকের নিজের নামে বা স্বার্থসংশ্লিষ্ট কোনও প্রতিষ্ঠানের অনুকূলে ঋণ নিতে হলে কেন্দ্রীয় ব্যাংকের পূর্বানুমতি নিতে হয়। কিন্তু কোনও ধরনের অনুমোদন ছাড়াই তথ্য গোপন করে বিআইএফসি থেকে বিপুল পরিমাণের ঋণ নেয় পিপলস লিজিং কর্তৃপক্ষ। বৈঠকে গভর্নর বলেন, আর্থিক খাতে সুশাসনের সার্বিক উন্নয়ন ঘটলেও কয়েকটি আর্থিক প্রতিষ্ঠানে বিশেষ পরিদর্শন চালিয়ে বাংলাদেশ ব্যাংক গুরুতর এ অনিয়মের তথ্য উদঘাটন করেছে, যা আর্থিক খাতের সুশাসনের জন্য খুবই ঝুঁকিপূর্ণ। ওই প্রতিষ্ঠানের প্রাক্তন চেয়ারম্যান নিজ নামে এবং স্ত্রী, কন্যা, তার স্বার্থ-সংশ্লিষ্ট প্রতিষ্ঠানের মনোনীত ব্যক্তি ও প্রতিনিধিদের মাধ্যমে বিপুল পরিমাণ অর্থ উত্তোলন করেছেন। যার বর্তমান স্থিতি ৭০০ কোটি টাকার বেশি। এছাড়াও প্রতিষ্ঠানটির বিরুদ্ধে কতিপয় ঋণ হিসাবকে সিএল বিবরণীতে অন্তর্ভুক্ত না করা, বিরূপ শ্রেণীকৃত ঋণকে অশ্রেণীকৃত হিসেবে দেখানো, উদ্দেশ্য প্রণোদিতভাবে অনেক ঋণ হিসাবকে সিআইবিতে রিপোর্ট না করা, বিভিন্ন গ্রাহকের অগোচরে তাদের ঋণ হিসাবের বিপরীতে শ্যাডো অ্যাকাউন্ট (ছদ্ম হিসাব) ব্যবহার করে পরিচালকদের বিরুদ্ধে অবৈধভাবে অর্থ উত্তোলনের মতো গুরুতর অনিয়ম উদঘাটিত হয়েছে বলে বৈঠকে গভর্নর জানান। বাংলাদেশ ব্যাংকের তথ্য অনুযায়ী, খেলাপি হওয়ার পরও কিছু ঋণ হিসাবকে খেলাপি না দেখানো, বিরূপ শ্রেণীকৃত ঋণকে নিয়মিত দেখানো এবং উদ্দেশ্যপ্রণোদিতভাবে অনেক ঋণ হিসাবকে সিআইবিতে রিপোর্ট না করার ঘটনাও পরিদর্শনে উঠে এসেছে। কেন্দ্রীয় ব্যাংকের পরিদর্শক দল বিভিন্ন গ্রাহকের অগোচরে তাদের ঋণ হিসাবের বিপরীতে শ্যাডো এাকাউন্ট ব্যবহার করে পরিচালকদের অবৈধভাবে অর্থ উত্তোলনের ঘটনাও খুঁজে পেয়েছে। কেন্দ্রীয় ব্যাংক সূত্রে জানা যায়, পিপলস লিজিংয়ে ইতিমধ্যে একজন পর্যবেক্ষক নিয়োগ করা হয়েছে। আর সুশাসনের অভাবে বাংলাদেশ ইন্ড্রাষ্ট্রিয়াল ফাইন্যান্স কোম্পানি লিমিটেডের পরিচালনা পর্ষদেও পর্যবেক্ষক নিয়োগ দেওয়া হয়েছে।", "url": "https://www.banglatribune.com/business/63569/%E0%A6%A4%E0%A6%A5%E0%A7%8D%E0%A6%AF-%E0%A6%97%E0%A7%8B%E0%A6%AA%E0%A6%A8-%E0%A6%95%E0%A6%B0%E0%A7%87-%E0%A7%AD%E0%A7%A6%E0%A7%A6-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%8B%E0%A6%A3-%E0%A6%A8%E0%A6%BF%E0%A7%9F%E0%A7%87%E0%A6%9B%E0%A7%87-%E0%A6%AA%E0%A6%BF%E0%A6%AA%E0%A6%B2%E0%A6%B8-%E0%A6%B2%E0%A6%BF%E0%A6%9C%E0%A6%BF%E0%A6%82", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্র্রিবিউন রিপোর্ট", "category": "business", "language": "bn", "token_count": 437, "scraped_at": "2026-02-05T12:42:09.058221"}
{"title": "নারায়ণগঞ্জে ডাকাতি; পলাতকদের নাম প্রকাশ", "body": "নারায়ণগঞ্জের আড়াইহাজার উপজেলায় ডাকাতির ঘটনায় আটজনের মৃত্যু ও চারজন গ্রেফতার থাকলেও এখনও অধরা রয়েছে ছয়জন। এর মধ্যে গ্রেফতারকৃত চারজন নিজেদের নিরাপরাধ দাবি করলেও পুলিশ বলছে এ চারজনসহ পলাতক ছয়জনও সংঘবদ্ধ ডাকাত দলের সদস্য। এর আগেও গ্রুপটি আরও কয়েকটি স্থানে ডাকাতি করেছে। কিন্তু এখন তারা অনেক কিছু এড়িয়ে যাচ্ছে বলে দাবি পুলিশের। যদিও চারজনই বলছে, তারা নিছক কাজের জন্যই নিজ নিজ জেলার ‘বড় ভাইদের’ মাধ্যমে ঢাকায় আসে। ঢাকা আসার পর তাদের পৃথকভাবে গাড়িতে তুলে ডাকাতির কথা জানানো হয়। ওই সময় বিরোধিতা করলেও ‘পেছনে ফেরার সুযোগ ছিল না’ তাদের। কীভাবে ডাকাতির পুরো পরিকল্পনা হয়েছে, পলাতক ছয়জনের পরিচয়, কারা কোথায় বসে পরিকল্পনা করে, আড়াইহাজারের চালের দোকানের সন্ধান কে দিয়েছে তার বিস্তারিত জানিয়েছে পুলিশের হেফাজতে থাকা চারজন। ঘটনার তদারকি ও সমন্বয়ে থাকা সেইসব ‘বড় ভাইদের’ নামও বলেছে তারা। গ্রেফতারকৃত একজনের দাবি, শওকত নামের যে ডাকাতের মৃত্যু হয়েছে তিনিই মূলত পুরো ঘটনার নায়ক। তবে পুলিশ বলছে, তদন্ত শেষ হওয়ার আগে নিশ্চিতভাবে কিছু বলতে পারছেন না তারা। পুলিশের হেফাজতে থাকা চারজন হলেন ময়মনসিংহ জেলার ত্রিশাল রামপুর এলাকার মৃত আবদুল লতিফের ছেলে মানিক (২৫), মধ্য বাড়েরা এলাকার সজীব (২৭) ও সাব্বির (২২)। এর মধ্যে একই জেলার সানা মিয়ার ছেলে সজীব (২৭) ও মিলন মিয়ার ছেলে সাব্বির (২২)। অপরজন লোকমান (২৮) চাঁদপুর কালীবাড়ি এলাকার ওসমান বেপারীর ছেলে লোকমান। তাদের বৃহস্পতিবার দুপুরে ঢাকা মেডিক্যাল কলেজ হাসপাতালে পাঠিয়ে চিকিৎসা দেওয়া হয়। রাতেই তাদেরকে আবার থানায় নিয়ে যাওয়া হয়েছে। ডাকাতির ঘটনায় নিহত আটজনের মধ্যে শুক্রবার বিকেল ৫টা পর্যন্ত চারজনের লাশ তাদের পরিবারের কাছে হস্তান্তর করা হয়েছে। নতুন করে আরও একজনের পরিচয় জানা গেছে। তার নাম দুলাল মিয়া (২৬)। তিনি জামালপুর জেলার ইসলামপুর এলাকার জব্বার মিয়ার ছেলে। এখনও পরিচয় শনাক্ত হয়নি তিনজনের। তাদের লাশ ১০০ শয্যা বিশিষ্ট নারায়ণগঞ্জ জেনারেল হাসপাতাল মর্গে রাখা হয়েছে। নাম প্রকাশ না করার শর্তে পুলিশের এক কর্মকর্তা জানান, জিজ্ঞাসাবাদে সজীব নামের এক যুবক নিজেকে রঙমিস্ত্রি দাবি করেন। তিনি জানান, তাদের পাশের গ্রামের শওকত নামের এক বড় ভাই কাজ দেওয়ার কথা বলে ঢাকায় নিয়ে আসে। শওকত শ্রমিকের কাজের কথা বলে ডেকে এনে এ ডাকাতির কাজে নামায়। আগে সে কখনই ডাকাতি করেনি। লোকমান জানান, শওকত ওরফে সোহাগ, টিটু ও রনিসহ আরও বেশ কয়েজন তাকে বাড়ি থেকে ডেকে ডাকাতির কাজে নিয়ে আসে। এরা বিভিন্ন স্থানে ডাকাতি করতো। সাব্বির জানান, জুয়েল নামের এক প্রতিবেশী তাকে ঢাকা আসতে বলে। পরে ঢাকায় আসার পর ডাকাতির কাজের কথা বলে ট্রাকে উঠিয়ে দেয়। মানিক জানান, মিজান নামের এক ব্যক্তি তার পূর্ব পরিচিত ছিল। তার ডাকেই তিনি ঢাকায় এসেছিলেন। আহত আরেকজন মানিক জানান, তাকে চালের বস্তা ওঠানোর জন্য ভাড়া করে নিয়ে আসা হয়েছিল। গ্রেফতারকৃত ডাকাতদের দেওয়া তথ্য মতে, ডাকাত শওকত, টিটু ও রনি মারা গেছে। রনি ছিল মূলত ট্রাক চালক। সে হিসেবে এখনও অধরা রয়ে গেছে জুয়েল ও মিজান। তবে পুলিশের একটি সূত্র বলছে, ডাকাতেরা যে শওকতের নাম জানিয়েছে আর মারা যাওয়া শওকত একই কিনা সেটা যাচাই বাছাই চলছে। আড়াইহাজার থানার ওসি সাখাওয়াত হোসেন জানান, ডাকাতেরা প্রাথমিক জিজ্ঞাসাবাদে কিছু তথ্য দিয়েছে। কারা কারা এসব ডাকাতির ঘটনায় জড়িত সে ব্যাপারেও জানিয়েছে। তথ্যগুলো যাচাই বাছাই করা হচ্ছে। বৃহস্পতিবার রাতেই দুটি মামলা রেকর্ড হয়েছে। একটি মামলার বাদি এস আই আবদুল্লাহ আল মামুন। এ মামলায় কয়েক হাজার অজ্ঞাত গ্রামবাসীকে আসামি করা হয়। অপর মামলার বাদি পুরিন্দা বাজারের ভাই ভাই ট্রেডার্সের মালিক গফুর ভূইয়া। নারায়ণগঞ্জ জেলা পুলিশ সুপার ড. খন্দকার মহিদউদ্দিন জানান, ‘মামলায় নিরীহ ও নিরপরাধ মানুষ যাতে হয়রানির শিকার না হয় সে বিষয়টিও পুলিশের নজরে থাকবে।’", "url": "https://www.banglatribune.com/country/59617/%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF-%E0%A6%AA%E0%A6%B2%E0%A6%BE%E0%A6%A4%E0%A6%95%E0%A6%A6%E0%A7%87%E0%A6%B0-%E0%A6%A8%E0%A6%BE%E0%A6%AE-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি।।", "category": "country", "language": "bn", "token_count": 525, "scraped_at": "2026-02-05T12:42:11.133966"}
{"title": "প্রিমিয়ার দাবার অন্যতম আকর্ষণ ভারতের দীপ্তায়ন", "body": "আগামীকাল রবিবার থেকে শুরু হচ্ছে ওয়ালটন প্রিমিয়ার ডিভিশন দাবা। এই আসরে গতবারের চ্যাম্পিয়ন বাংলাদেশ নৌ বাহিনীকে চ্যালেঞ্জ করবে নবাগত শেখ রাসেল মেমোরিয়াল চেস ক্লাব। তবে এবার চমক দেখাতে পারে গোল্ডেন চেস ক্লাবও।এবারের আসরে নৌ বাহিনী দাবা দলে খেলছেন বাংলাদেশের তিন গ্র্যান্ডমাস্টার জিয়াউর রহমান, আবদুল্লাহ আল রাকিব ও এনামুল হোসেন রাজিব। নৌ বহিনী দলে আসতে পারেন আরও একজন বিদেশি গ্র্যান্ডমাস্টার। তবে ছেড়ে কথা বলবে না শেখ রাসেলও। উপমহাদেশের প্রথম গ্র্যান্ডমাস্টার নিয়াজ মোর্শেদকে নিয়ে দল গঠন করেছে তারা। সঙ্গে আছেন তার বন্ধু ভারতীয় গ্র্যান্ডমাস্টার দিব্যেন্দু বড়ুয়া। তবে এ মুহূর্তে ভারতীয় দাবা অঙ্গনের অন্যতম প্রতিভাবান খেলোয়াড় হিসেবে বিবেচিত দীপ্তায়ন ঘোষ হতে পারেন প্রিমিয়ার ডিভিশন দাবার আরেক আলোচিত নাম। ২৫৫০ রেটিং নিয়ে তিনি হতে পারেন লিগের সর্বাধিক রেটিংয়ের খেলোয়াড়। শেখ রাসেলের হয়ে খেলবেন তিনিও।২০০৮ সালে অনূর্ধ্ব-১০ এশিয়ান চ্যাম্পিয়ন, ২০১৩ ও ১৪ সালে পরপর দুইবার অনূর্ধ্ব-১৬ দাবা অলিম্পিয়াডে ভারতকে শিরোপা পাইয়ে দেওয়া দীপ্তায়ন তার আক্রমণাত্মক খেলার জন্যই বেশ আলোচিত।শুধু দীপ্তায়নই নন, আলো ছড়াতে পারেন ভারতের বর্তমান অনূর্ধ্ব ১৭ চ্যাম্পিয়ন রাজদ্বীগ সরকার। তিনি খেলবেন তিতাস ক্লাবের হয়ে। ভারতের আন্তর্জাতিক মহিলা মাস্টার সাহেলি ধরও আছেন তিতাসে। গোল্ডেন চেস ক্লাবের ব্যানারে খেলবেন আবু সুফিয়ান শাকিল, দেবরাজ চ্যাটার্জি। স্থানীয় খেলোয়াড়দের সঙ্গে তারাও আনছে বিদেশি খেলোয়াড়। এবার ‘ওয়ালটন প্রিমিয়ার ডিভিশন দাবা লিগে’ ১০টি দল অংশ নিচ্ছে। দলগুলো হল- বাংলাদেশ নৌবাহিনী (বর্তমান চ্যাম্পিয়ন), ঢাকা মোহামেডান স্পোর্টিং ক্লাব লিমিটেড, তিতাস ক্লাব, বাংলাদেশ নৌবাহিনী জুনিয়র দাবা দল, প্রিতম প্রিজম চেস ক্লাব, শেখ রাসেল মেমোরিয়াল স্পোর্টিং ক্লাব, লিওনাইন চেস ক্লাব, সুলতানা কামাল স্মৃতি পাঠাগার, সোনালী ব্যাংক ক্রীড়া ও বিনোদন ক্লাব এবং গোল্ডেন স্পোর্টিং ক্লাব।", "url": "https://www.banglatribune.com/sport/other-sports/60039/%E0%A6%AA%E0%A7%8D%E0%A6%B0%E0%A6%BF%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BE%E0%A6%B0-%E0%A6%85%E0%A6%A8%E0%A7%8D%E0%A6%AF%E0%A6%A4%E0%A6%AE-%E0%A6%86%E0%A6%95%E0%A6%B0%E0%A7%8D%E0%A6%B7%E0%A6%A3-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%A6%E0%A7%80%E0%A6%AA%E0%A7%8D%E0%A6%A4%E0%A6%BE%E0%A7%9F%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রায়হান মাহমুদ", "category": null, "language": "bn", "token_count": 240, "scraped_at": "2026-02-05T12:42:13.023886"}
{"title": "ব্যান্ড ফেষ্ট-২০১৫ অনুষ্ঠিত", "body": "চ্যানেল আই প্রাঙ্গণে তরুণরা আবারও মেতেছিল ব্যান্ড সংগীতের মূর্ছনায়। মঙ্গলবার (০১ ডিসেম্বর) চ্যানেল আই এর আয়োজনে অনুষ্ঠিত হলো দেশিয় ১৩টি ব্যান্ড নিয়ে দিনব্যাপী ‘পার্কি বিস্কুট-চ্যানেল আই ব্যান্ড ফেষ্ট ২০১৫’। এদিন সকাল ১১টা ০৫ মিনিটে ব্যান্ড ফেষ্ট ২০১৫ এর আনুষ্ঠানিক উদ্বোধন করেন চ্যানেল আইয়ের পরিচালক ও বার্তা প্রধান শাইখ সিরাজ। সঙ্গে ছিলেন কোয়ান্টাম কর্পোরেশন লি. এর চেয়ারম্যান নাসির উদ্দিন, এডিসন গ্রুপের ডেপুটি ডিরেক্টর কর্পোরেট অ্যাফেয়ার্স মেজর (অব.) আবদুল মালেক মিয়াজী, স্বাধীন বাংলা বেতার কেন্দ্রের শিল্পী তিমির নন্দি, ফকীর আলমগীর, শাহীন সামাদ, টিপু, হাসান, লাবু রহমান, হায়দার হোসেন প্রমুখ। ‘ব্যান্ড ফেস্ট ডে’র শুভেচ্ছা জানাতে এসেছি লেন ডাক ও টেলিযোগাযোগ প্রতিমন্ত্রী এ্যাডভোকেট তারানা হালিম। বিজয়ের মাসের প্রথম দিনকে চ্যানেল আই ‘ব্যান্ড ফেস্ট ডে’ ঘোষণা করেছে। প্রতি বছর এ দিনে চ্যানেল আই প্রাঙ্গণে ‘ব্যান্ড ফেস্ট ডে’ উদযাপিত হবে।এবারের ব্যান্ড ফেষ্টে, দলগুলো তাদের জনপ্রিয় গান পরিবেশনের পাশাপাশি গেয়েছে মুক্তিযুদ্ধের গান। ফকির আলমগীর গেয়েছেন ‘মানুষ বানাইয়া খেলছে যারে লইয়া’, বাপ্পা এন্ড ফ্রেন্ডস গেয়েছে ‘তীর হারা ঐ ঢেউয়ের সাগর’, জলের গান গেয়েছে ‘ধন ধান্যে পুষ্পে ভরা’ইত্যাদি। এবারের উৎসবে অংশগ্রহণ করেছে ব্যান্ড উচ্চারণ, অবসকিউর, প্রমিথিউস, আর্ক, বাপ্পা এন্ড ফ্রেন্ডস্, তিরন্দাজ, ব্ল্যাক, জলের গান, বাংলাদেশ, দি ব্রাদার হুড প্রজেক্ট, পিপিলিকা, মেট্রিক্যাল, পার্থিব এবং এলআরবি।", "url": "https://www.banglatribune.com/entertainment/songs/60651/%E0%A6%AC%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%AB%E0%A7%87%E0%A6%B7%E0%A7%8D%E0%A6%9F-%E0%A7%A8%E0%A7%A6%E0%A7%A7%E0%A7%AB-%E0%A6%85%E0%A6%A8%E0%A7%81%E0%A6%B7%E0%A7%8D%E0%A6%A0%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 185, "scraped_at": "2026-02-05T12:42:14.895272"}
{"title": "বরিশালে অস্ত্রসহ মহানগর বিএনপির সহ-সভাপতি আটক", "body": "বরিশাল সিটি কর্পোরেশনের ১ নম্বর প্যানেল মেয়র ও মহানগর বিএনপির সহ-সভাপতি কেএম শহীদুল্লাহকে অস্ত্র ও গুলিসহ আটক করছে র‌্যাব-৮এর একটি দল। মঙ্গলবার রাতে আটকের পর গভীর রাতে তাকে থানায় সোপর্দ করা হয়। তার বিরুদ্ধে অস্ত্র আইনে একটি মামলা দায়ের করা হয়েছে বলে জানিয়েছেন কোতয়ালী মডেল থানার দায়িত্বপ্রাপ্ত কর্মকর্তা (ওসি) সাখাওয়াত হোসেন। পুলিশ সূত্র জানায়, রাত ১১টায় নগরীর আলেকান্দা এলাকার নিজ বাসা থেকে কেএম শহীদুল্লাহ আটক হন। এসময় তার কাছ থেকে ১টি পিস্তল ও ৩ রাউন্ড গুলি উদ্ধার করা হয়। পরে অস্ত্র এবং গুলি সম্পর্কে জিজ্ঞাসাবাদে সে কোনও বৈধ কাগজপত্র দেখাতে না পারায় তার বিরুদ্ধে আইনগত ব্যবস্থা নেওয়া হয়। এ বিষয়ে কোতোয়ালী থানার ওসি শাখাওয়াত হোসেন জানান,আমেরিকান তৈরি একটি পিস্তল ও ৩ রাউন্ড গুলিসহ প্যানেল মেয়র কে এম শহীদুল্লাহকে থানায় সোপর্দ করেছে র‌্যাব। তার বিরুদ্ধে একটি মামলা দায়ের করেছে র‌্যাব-৮এর ডিএডি সিকদার আশরাফুর রহমান। বুধবার দুপুরে শহীদুল্লাহকে আদালতে পাঠানো হলে চিফ মট্রোপলিটান মেজিস্ট্রেট মো. আলী হাসেন তার জামিন আবদেন না-মঞ্জুর করে তাকে কারাগারে পাঠানোর নির্দেশ দেন। এদিকে শহীদুল্লাহর শ্যালক আনোয়ার হোসেন বলেন, কেএম শহীদুল্লাহকে মঙ্গলবার বরিশাল শের-ই-বাংলা মেডিক্যাল কলেজের জরুরি বিভাগের সামনে থেকে তুলে নেওয়া হয়। প্যানেল মেয়র শহীদুল্লাহ নগরীর ১২ নম্বর ওয়ার্ড থেকে চারবার কাউন্সিলর হিসেবে নির্বাচিত হয়েছেন। এছাড়াও সিটি কর্পোরেশনে একবার প্যানেল মেয়র-১ ও দুইবার প্যানেল মেয়র-২ হিসেবে নির্বাচিত হয়েছেন।", "url": "https://www.banglatribune.com/country/67575/%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%AE%E0%A6%B9%E0%A6%BE%E0%A6%A8%E0%A6%97%E0%A6%B0-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%B8%E0%A6%B9-%E0%A6%B8%E0%A6%AD%E0%A6%BE%E0%A6%AA%E0%A6%A4%E0%A6%BF-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরিশাল প্রতিনিধি", "category": "country", "language": "bn", "token_count": 201, "scraped_at": "2026-02-05T12:42:16.766243"}
{"title": "রাস্তা দখল করে মার্কেট কেন অবৈধ নয়, হাইকোর্টের রুল", "body": "রাজধানীর ওয়ারীর বলধা গার্ডেনের পাশের রাস্তা দখল করে মার্কেট নির্মাণের জন্য লিজ দেওয়া কেন অবৈধ ঘোষণা করা হবে না- তা জানতে চেয়ে রুল জারি করেছেন হাইকোর্ট। জনস্বার্থে দায়ের করা এক রিট আবেদনের শুনানি নিয়ে বিচারপতি ফারাহ মাহবুব ও বিচারপতি কাজী মো. ইজারুল হক আকন্দের বেঞ্চ সোমবার এ রুল জারি করেন। চার সপ্তাহের মধ্যে ভূমি সচিব, রাজউকের চেয়ারম্যান, ঢাকা দক্ষিণ সিটি করপোরেশনের মেয়র, ঢাকার জেলা প্রশাসক ও অতিরিক্ত জেলা প্রশাসককে (রাজস্ব) রুলের জবাব দিতে বলা হয়েছে। আদালতে আবেদনের পক্ষে শুনানি করেন ব্যারিস্টার মুকতাদির রহমান। আদালতে আবেদনটি দায়ের করেন আইনজীবী এ ওয়াই মশিহউজ্জামান। প্রসঙ্গত, প্রায় এক বছর আগে রাস্তার জায়গায় মার্কেট নির্মাণের জন্য লিজ দেওয়া হয়। এরপর মার্কেট নির্মাণ শুরু হয়। এ নিয়ে একটি প্রতিবেদন প্রকাশিত হলে তা যুক্ত করে আদালতে রিট আবেদন করা হয়। /ইউআই/এনএস/এসটি/", "url": "https://www.banglatribune.com/country/61377/%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE-%E0%A6%A6%E0%A6%96%E0%A6%B2-%E0%A6%95%E0%A6%B0%E0%A7%87-%E0%A6%AE%E0%A6%BE%E0%A6%B0%E0%A7%8D%E0%A6%95%E0%A7%87%E0%A6%9F-%E0%A6%95%E0%A7%87%E0%A6%A8-%E0%A6%85%E0%A6%AC%E0%A7%88%E0%A6%A7-%E0%A6%A8%E0%A7%9F-%E0%A6%B9%E0%A6%BE%E0%A6%87%E0%A6%95%E0%A7%8B%E0%A6%B0%E0%A7%8D%E0%A6%9F%E0%A7%87%E0%A6%B0-%E0%A6%B0%E0%A7%81%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 124, "scraped_at": "2026-02-05T12:42:18.900035"}
{"title": "তারুণ্যের হাতে ‘হিরোস অব ৭১’", "body": "মহান বিজয় দিবস এ যুগের তরুণদের কাছে অনুপ্রেরণার ও গৌরবের। আর এই গৌরবের সঙ্গে তরুণদের আরও বেশি গৌরবের বিষয় যুক্ত করতে এগিয়ে এসেছেন বাংলাদেশ প্রকৌশল বিশ্ববিদ্যালয় ও ঢাকা বিশ্ববিদ্যালয়ের একদল শিক্ষার্থী। তারাতৈরি করেছেন ‘হিরোজ অব ৭১’ নামের মুক্তিযুদ্ধ নির্ভর একটি গেম। যাতে তুলে ধরা হয়েছে মুক্তিযুদ্ধকালীন বাংলাদেশের প্রত্যন্ত অঞ্চলের প্রতিরোধ ও গেরিলা হামলার পরিস্থিতি। সময় ১৯৭১ সালের ১৫ সেপ্টেম্বর রাত ২টা ১৫ মিনিট। বরিশালের শনিরচর গ্রাম, যা মুক্তিযুদ্ধের ৯ নম্বর সেক্টরের অধীন। পাঁচজনের কমান্ডো দলের প্রত্যেকের মুখে কালো কালি মাখা। দুজনের হাতে লাইট মেশিনগান, একজনের হাতে একটা হেভি মেশিনগান, আর বাকি দুজনের কাছে স্ট্যান্ডার্ড ইস্যু রাইফেল। প্রত্যেকের বেল্টেই তিনটি করে গ্রেনেড। গ্রেনেড দামি জিনিস, তাই সাবধানে খরচ করতে হয়। নেহায়েত দায়ে না পড়লে ব্যবহার করার অনুমতি নেই। কবির, বদি, সজল, তাপস আর শামসু কমান্ডো বাহিনীর পাঁচজনের নাম হলেও মিশনে একে অন্যকে স্পেসিফিক কল সাইন ধরে ডাকতে হয়। কমান্ডো লিডার শামসু, তার নামেই বাহিনীর লোকমুখে নাম শামসু বাহিনী। পাকিস্তান সেনাবাহিনীর বাঙালি অফিসার শামসুল আলম, সাধারণ শ্রমিক কবির মিয়া, মেডিক্যাল শিক্ষার্থী তাপস মৈত্র, ঢাকা বিশ্ববিদ্যালয়ের শিক্ষার্থী সজল ওরফে মাহবুব চৌধুরী, ইস্ট পাকিস্তান ইউনিভার্সিটি অব ইঞ্জিনিয়ারিং অ্যান্ড টেকনোলজির মেকানিক্যাল ইঞ্জিনিয়ারিংয়ের শিক্ষার্থী বদিউজ্জামান ওরফে বদি। মধুমতীর পাশে শনিরচর গ্রামে একটা স্কুলে থাকা পাকিস্তানি আর্মির ক্যাম্প তাদের দখল করে নিতে হবে। যেন বরিশালে মুক্তিবাহিনীর পেনিট্রেট করার পথ পরিষ্কার হয়ে যায়। এ জন্য ডাক পড়েছে ‘শামসু বাহিনীর’। গেমটিতে মুক্তিযোদ্ধাদের চরিত্রেই খেলতে পারবেন গেমাররা। একজন গেমার একসঙ্গে তিনটি চরিত্র নিয়ে খেলতে পারবেন গেমটিতে। তিনটি ভিন্ন অস্ত্র নিয়ে তাদের লড়তে হবে পাকিস্তানি সৈন্যদের বিরুদ্ধে। শনির চরের ক্যাম্পটি বাঁচানোর জন্য কয়েক ধাপে পাকিস্তানি সেনাদের হারাতে পারলেই গেমটি জেতা যাবে। পুরো গেমটির গল্প লিখেছেন ওমর রশিদ চৌধুরী। এ ছাড়া ডেভেলপমেন্ট এবং অন্যান্য কাজে ছিলেন রকিবুল আলম, আরিফুর রহমান, অপ্রতিম কুমার চক্রবর্তী, অভিক চৌধুরী, আবদুল জাওয়াদ, পাপনজিৎ দে, রেহাব উদ্দিন, তপেশ চক্রবর্তী ও প্রিয়ম মজুমদার। পোর্টব্লিস গেমস নামের প্রতিষ্ঠান থেকে তৈরি হয়েছে এই সংগ্রাম নির্ভর গেমটি। নতুন প্রজন্মের কান্ডারিদের জন্য ১৬ ডিসেম্বর থেকে গুগল অ্যাপস্টোরে অবমুক্ত কার হয়েছে গেমটি। ৫০ মেগাবাইটের গেমটি ১ জিবি র‍্যাম আছে এমন যে কোনও অ্যান্ড্রয়েড ডিভাইসে ডাউনলোড করে খেলতে পারবে যে কেউ। গেমসটির ট্রেইলর দেখতে পারেন www.youtube.com/watch?v=AN14gZIs7D8 এই ঠিকানায়।", "url": "https://www.banglatribune.com/youth/62267/%E0%A6%A4%E0%A6%BE%E0%A6%B0%E0%A7%81%E0%A6%A3%E0%A7%8D%E0%A6%AF%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E2%80%98%E0%A6%B9%E0%A6%BF%E0%A6%B0%E0%A7%8B%E0%A6%B8-%E0%A6%85%E0%A6%AC-%E0%A7%AD%E0%A7%A7%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "তারুণ্য ডেস্ক", "category": "youth", "language": "bn", "token_count": 333, "scraped_at": "2026-02-05T12:42:20.883560"}
{"title": "বিষণ্নতা দূর করতে কলা!", "body": "ভীষণ মন খারাপ? হতাশ লাগছে? সারাক্ষণই এমন বিষণ্নতায় ভোগেন আপনি? চিকিৎসকের শরণাপন্ন হতেও হচ্ছে? একবার নিজে চেষ্টা করে দেখুন না এই বিষণ্নতা দূর করা যায় কিনা! বিষণ্নতা দূরের জন্য আপনার প্রয়োজ়ন খাদ্য তালিকায় পরিবর্তন। এর আগে অনেক গবেষণায় দেখা গেছে বিষণ্নতা দূর করতে মেয়েরা খায়, আর ছেলেরা আড্ডা দেয়। ছেলে-মেয়ে যেই হন না কেনও আপনাকে খেতে হবে। আপনার খাদ্য তালিকায় একটু পরিবর্তন এনেই দূর করতে হবে বিষণ্নতা। বললেই অবাক হবেন যে আপনার খাদ্য তালিকায় যোগ করতে হবে কলা। পাকা কলা। প্রতিদিন নিয়ম করে কলা খেলে আপনার বিষণ্নতা পালিয়ে যাবে এটি নিশ্চিত। গবেষকরা দাবি করেছেন, কলায় প্রচুর পরিমাণে ট্রিপ্টোফ্যান রয়েছে, যা বিষণ্নতা দূর করতে সহায়ক ভূমিকা পালন করে। এছাড়া কলার ভিটামিন বি৬ উপাদান সুনিদ্রায় সহায়ক। আর কলায় থাকা ম্যাগনেসিয়াম মাংসপেশীকে শিথিলে ভূমিকা রাখে। শান্তির ঘুম আর সুস্থ শরীর আপনার মনকেও শান্ত ও উৎফুল্ল রাখবে। আরেকটি গুরুত্বপূর্ণ বিষয় না বললেই নয়, মেজাজ খিটমিটে হওয়ার আরেকটি উপসর্গ হচ্ছে হজমে গণ্ডগোল। কলা সেটিও দূর করে। প্রতিদিন সকালে দুটো কলা অনায়াসে আপনার তাবত সংকট কাটিয়ে দেবে। যারা মুটিয়ে যাওয়ার ভয়ে কলা খেতে চাননা। তারা অন্য শর্করার পরিমাণ একটু কমিয়ে কলা খেতে পারেন। নিচে প্রতি ১০০ গ্রাম কলার উপাদান দেওয়া হলো- পানি------------------ ৭০.১% প্রোটিন------------------ ১.২% ফ্যাট/চর্বি---------------- ০.৩% খনিজ লবণ--------------- ০.৮% আঁশ-------------------- ০.৪% শর্করা------------------- ৭.২% মোট----------------------- ১০০%। খনিজ লবণ এবং ভিটামিন ক্যালসিয়াম----------------------- ৮৫ মি.গ্রা. ফসফরাস------------------------ ৫০ মি.গ্রা. আয়রন--------------------- ০.৬ মি.গ্রা. ভিটামিন সি…অল্প পরিমাণে ভিটামিন বি কমপ্লেক্স----- ৮ মি.গ্রা. মোট ক্যালরি----------------------- ১১৬।", "url": "https://www.banglatribune.com/lifestyle/63935/%E0%A6%AC%E0%A6%BF%E0%A6%B7%E0%A6%A3%E0%A7%8D%E0%A6%A8%E0%A6%A4%E0%A6%BE-%E0%A6%A6%E0%A7%82%E0%A6%B0-%E0%A6%95%E0%A6%B0%E0%A6%A4%E0%A7%87-%E0%A6%95%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 224, "scraped_at": "2026-02-05T12:42:22.778498"}
{"title": "অটোরিকশার ধাক্কায় পথচারী নিহত", "body": "রাজশাহী মহানগরীর দাশপুকুর সিটি বাইপাস এলাকায় অটোরিকশার ধাক্কায় এক পথচারী নিহত হয়েছেন। তার নাম ভেকু মণ্ডল (৩৫)। বুধবার সকাল ১১টার দিকে এ দুর্ঘটনা ঘটে। নিহত ভেকুর বাড়ি বাইপাস এলাকায়।পুলিশ লাশ উদ্ধার করে ময়নাতদন্তের জন্য রাজশাহী মেডিক্যাল কলেজ হাসপাতালের মর্গে পাঠায়।প্রত্যক্ষদর্শীরা জানান, সকাল ১১টার দিকে ভেকু রাস্তা পার হচ্ছিলেন। এসময় একটি অটোরিকশা এসে তাকে ধাক্কা দিয়ে পালিয়ে যায়। এতে ঘটনাস্থলেই তার মৃত্যু হয়।রাজপাড়া থানার ভারপ্রাপ্ত কর্মকর্তা (ওসি) মাহমুদুর রহমান জানান, লাশ উদ্ধার করে ময়নাতদন্তের জন্যে মর্গে পাঠানো হয়েছে।", "url": "https://www.banglatribune.com/country/60461/%E0%A6%85%E0%A6%9F%E0%A7%8B%E0%A6%B0%E0%A6%BF%E0%A6%95%E0%A6%B6%E0%A6%BE%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%AA%E0%A6%A5%E0%A6%9A%E0%A6%BE%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 77, "scraped_at": "2026-02-05T12:42:24.653955"}
{"title": "চবির ৩৫তম ব্যাচের ‘প্রাণের মেলা’ ৮ জানুয়ারি", "body": "চট্টগ্রাম বিশ্ববিদ্যালয়ের ৩৫তম ব্যাচের ( সেশন ১৯৯৯-২০০০) শিক্ষার্থীদের মিলনোৎসব ‘জারুল তলায় প্রাণের মেলা’ অনুষ্ঠিত হবে আগামী ৮ জানুয়ারি। ক্যাম্পাসের জারুল তলায় এই উৎসবে যোগ দিচ্ছেন প্রায় এক হাজার শিক্ষার্থী ও তাদের পরিবারের সদস্যরা। অনুষ্ঠানসূচির মধ্যে রয়েছে চট্টগ্রাম শহর থেকে সকালের ট্রেনে দল বেঁধে শাটল ট্রেনের স্মৃতি জাগানিয়া গান করতে করতে ক্যাম্পাসে যাওয়া। ১০ টায় মউর দোয়ান থেকে জারুলতলা পর্যন্ত র‌্যালি। এরপর ব্যাচ শিক্ষার্থী শান্তনু চৌধুরীর নারীসঙ্গ বইয়ের পাঠ উন্মোচন। তারপর থাকছে প্রাক্তন ও বর্তমান শিক্ষার্থীদের স্মৃতিচারণ ও আড্ডা। পরিবারের শিশুদের জন্য থাকছে নানা প্রতিযোগিতা, আবৃত্তি ও প্যারোডি গান। দুপুরের বিরতির পর থাকবে ফরেস্ট্রি বিভাগের সুমন, ইতিহাসের শান্ত ও অর্থনীতির ইশতির পরিবেশনা। এরপরই রয়েছে ব্যান্ড সঙ্গীতের অনুষ্ঠান। পরিবেশন করবেন প্রলয়শিখা ও মাহতাব, চর্তুদোলা ও হিমেল (সমাজবিজ্ঞান) এবং খুঁটি ও মাসুদ(ইংরেজি)। প্রাণের এই মেলায় আরও থাকছে বিভিন্ন ধরনের উপহার সামগ্রী, র‌্যাফেল ড্র, ব্যাচের স্মারকসহ নানান কিছু। উৎসবে ব্যাচের সকল শিক্ষার্থী ও তাদের পরিবারের সদস্যদের উপস্থিত থাকার অনুরোধ জানানো হয়েছে। জরুরি প্রয়োজনে শান্তনু চৌধুরী, জয়েন্ট নিউজ এডিটর, সময় টেলিভিন (মুঠোফোন : ০১৮১৯১৭৮৮৮৬/০১৯৬৪৪৪৪৫৪২) এবং সুজয় মহাজন, ডেপুটি বিজনেস এডিটর, প্রথম আলো (মুঠোফোন: ০১৭১১৩৯৫৬৪৮) যোগাযোগের জন্য অনুরোধ করা হয়েছে।", "url": "https://www.banglatribune.com/educations/66507/%E0%A6%9A%E0%A6%AC%E0%A6%BF%E0%A6%B0-%E0%A7%A9%E0%A7%AB%E0%A6%A4%E0%A6%AE-%E0%A6%AC%E0%A7%8D%E0%A6%AF%E0%A6%BE%E0%A6%9A%E0%A7%87%E0%A6%B0-%E2%80%98%E0%A6%AA%E0%A7%8D%E0%A6%B0%E0%A6%BE%E0%A6%A3%E0%A7%87%E0%A6%B0-%E0%A6%AE%E0%A7%87%E0%A6%B2%E0%A6%BE%E2%80%99-%E0%A7%AE-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 174, "scraped_at": "2026-02-05T12:42:28.477908"}
{"title": "সুন্দরগঞ্জে স্কুল ফিডিং প্রকল্পের বিস্কুট উদ্ধার", "body": "গাইবান্ধার সুন্দরগঞ্জে বিনামূল্যে বিতরণের জন্য সরকারি স্কুল ফিডিং প্রকল্পের ৯৭ প্যাকেট বিস্কুট উদ্ধার করেছেন এলাকাবাসী। জাতীয় শ্রেষ্ঠ পুরস্কারপ্রাপ্ত উপজেলার শিবরাম আদর্শ সরকারি প্রাথমিক বিদ্যালয়ের পাশে একটি ক্লিনিক চত্বর থেকে সোমবার রাতে ওই বিস্কুটগুলো উদ্ধার করা হয়। পরে স্থানীয় আওয়ামী লীগের নেতারা উদ্ধার করা বিস্কুটের প্যাকেটগুলো সুন্দরগঞ্জ উপজেলা নির্বাহী কর্মকর্তা (ভারপ্রাপ্ত) মুহা. হাবিবুল আলমের কাছে জমা দিয়েছেন। উপজেলার সোনারায় ইউনিয়ন আওয়ামী লীগের সাধারণ সম্পাদক আবু নাছের মিরান জানান,সোমবার সন্ধ্যার দিকে অজ্ঞাত এক যুবককে একটি স্কুলব্যাগসহ ওই চত্বরে দেখা যায়। পরে ‘কে ওখানে’ বলে তিনি চিৎকার করলে ওই যুবক স্কুল ব্যাগটি ফেলে পালিয়ে যায়। ওই স্কুলব্যাগ খুলে তারা এই বিস্কুটগুলো পায়। তিনি আরও জানান,তাৎক্ষণিকভাবে উদ্ধার করা বিস্কুটগুলো উপজেলা নির্বাহী কর্মকর্তা (ভারপ্রাপ্ত) মুহা. হাবিবুল আলমের কাছে জমা দেওয়া হয়েছে এবং বিষয়টি উপজেলা প্রাথমিক শিক্ষা কর্মকর্তাকে জানানো হয়েছে। সুন্দরগঞ্জ উপজেলা প্রাথমিক শিক্ষা কর্মকর্তা আনারুল ইসলাম জানান, উদ্ধার হওয়া বিস্কুটের প্যাকেটগুলো প্রাথমিক বিদ্যালয়ের স্কুল ফিডিং প্রকল্পের। এগুলো কোন বিদ্যালয়ের তা খতিয়ে দেখে জড়িতদের বিরুদ্ধে আইনগত ব্যবস্থা নেওয়া হবে। সুন্দরগঞ্জ উপজেলা নির্বাহী কর্মকর্তা (ভারপ্রাপ্ত) হাবিবুল আলম জানান, বিস্কুটের প্যাকেটগুলো তার হেফাজতে রয়েছে। এ বিষয়ে তদন্ত সাপেক্ষে জড়িতদের বিরুদ্ধে আইনগত ব্যবস্থা নেওয়া হবে।", "url": "https://www.banglatribune.com/country/59013/%E0%A6%B8%E0%A7%8D%E0%A6%95%E0%A7%81%E0%A6%B2-%E0%A6%AB%E0%A6%BF%E0%A6%A1%E0%A6%BF%E0%A6%82-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA%E0%A7%87%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%95%E0%A7%81%E0%A6%9F-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি।।", "category": "country", "language": "bn", "token_count": 176, "scraped_at": "2026-02-05T12:42:30.603360"}
{"title": "টিএসসি মাতাবেন জেমস-মিলা", "body": "লম্বা বিরতির পর ঢাকার কোনও কনসার্টে একসঙ্গে অংশ নিচ্ছেন দেশের দুই শীর্ষ স্টেজ পারফর্মার জেমস এবং মিলা। মহান বিজয় দিবস উপলক্ষে বাংলাদেশ ছাত্রলীগের আয়োজনে আজ বুধবার ঢাকা বিশ্ববিদ্যালয়ের টিএসসিতে অনুষ্ঠিত হবে ‘বিজয় কনসার্ট’। এতে জেমস-মিলা ছাড়াও গান পরিবেশন করবেন দেশের জনপ্রিয় বেশ কজন শিল্পী। বিকেল ৩টা থেকে কনসার্ট শুরু হয়ে চলবে মধ্যরাত পর্যন্ত। জেমসের মুখপাত্র রুবাইয়াত ঠাকুর রবিন জানান, জেমস মঞ্চে ‍উঠবেন সন্ধ্যার পর। নিজের গাওয়া দেশাত্মবোধক গান ছাড়াও গাইবেন অন্তত এক ডজন গান। এদিকে এ কনসার্টটি টিএসসি থেকে সরাসরি সম্প্রচার করবে বেসরকারি স্যাটেলাইট টিভি চ্যানেল আরটিভি।", "url": "https://www.banglatribune.com/entertainment/62195/%E0%A6%9F%E0%A6%BF%E0%A6%8F%E0%A6%B8%E0%A6%B8%E0%A6%BF-%E0%A6%AE%E0%A6%BE%E0%A6%A4%E0%A6%BE%E0%A6%AC%E0%A7%87%E0%A6%A8-%E0%A6%9C%E0%A7%87%E0%A6%AE%E0%A6%B8-%E0%A6%AE%E0%A6%BF%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 87, "scraped_at": "2026-02-05T12:42:32.722671"}
{"title": "থাইল্যান্ডে পিস্তলের আঘাতে আহত মাহফুজ", "body": "থাইল্যান্ডে একটি নাটকের শ্যুটিংয়ে পিস্তলের আঘাতে আহত হয়েছেন অভিনেতা-পরিচালক মাহফুজ আহমেদ। জানা গেছে, সহশিল্পী জাকিয়া বারী মম’র হাতে থাকা পিস্তলের আঘাতে তার মাথা ফেটে গেছে। শুক্রবার থাইল্যান্ডে ‘স্যাটারডে নাইট’ নামের একটি ধারাবাহিক নাটকের শ্যুটিংয়ে এমন ঘটনা ঘটে। বিষয়টি নিশ্চিত করেছেন নাটকটির প্রযোজনা সংস্থা ১৯৫২ এন্টারটেইনমেন্ট। এ প্রসঙ্গে প্রযোজক সাজু মুনতাসির জানান, অনাকাঙ্খিত দুর্ঘটনার পরই মাহফুজ আহমেদকে স্থানীয় একটি হাসপাতালে নিয়ে যাওয়া হয়। সেখানে তাকে প্রাথমিক চিকিৎসা দেওয়া হয়, মাথায় ব্যান্ডেজ করা হয়। চিকিৎসক তাকে বিশ্রামে থাকতে বলেছেন। তাই আপাতত শ্যুটিং বন্ধ আছে।জানা গেছে, সহশিল্পী মম তার হাতের পিস্তল দিয়ে মাহফুজ আহমেদের মাথায় আঘাত করার একটি দৃশ্যের শ্যুটিং চলছিল ওই সময়। অসাবধানতাবশত সত্যি সত্যি মাথায় আঘাত লেগে যায়, মাহফুজ আহমেদের কপাল বেয়ে রক্ত পড়তে থাকে। এমন ঘটনায় শ্যুটিংস্পটেই হতবিহ্বল হয়ে পড়েন মম।‘স্যাটারডে নাইট’ নামের এই নাটকটির পরিচালক রায়হান খান। নাটকটিতে মাহফুজ আহমেদ ও মম ছাড়া আরও অভিনয় করছেন মেহজাবিন, নিশো, নাঈম প্রমুখ।", "url": "https://www.banglatribune.com/entertainment/60727/%E0%A6%A5%E0%A6%BE%E0%A6%87%E0%A6%B2%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A7%87-%E0%A6%AA%E0%A6%BF%E0%A6%B8%E0%A7%8D%E0%A6%A4%E0%A6%B2%E0%A7%87%E0%A6%B0-%E0%A6%86%E0%A6%98%E0%A6%BE%E0%A6%A4%E0%A7%87-%E0%A6%86%E0%A6%B9%E0%A6%A4-%E0%A6%AE%E0%A6%BE%E0%A6%B9%E0%A6%AB%E0%A7%81%E0%A6%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 141, "scraped_at": "2026-02-05T12:42:34.571417"}
{"title": "দেশে ফিরলেন দিতি", "body": "দেশে ফিরেছেন অভিনেত্রী দিতি। অসুস্থতা নিয়েই তিনি শুক্রবার সন্ধ্যায় ভারতের চেন্নাই থেকে ঢাকায় ফিরেছেন।দিতির ফেরার বিষয়টি নিশ্চিত করেছেন তার ছেলে দীপ্ত। তিনি এখন রাজধানীর ইউনাইটেড হাসাপাতালে ভর্তি আছেন। তার চিকিৎসার দেখভাল করছেন হাসপাতালটির ‍বিশেষজ্ঞ নিউরোসার্জন সৈয়দ সাঈদ আহমেদ।দীপ্ত বলেন, ‌'আম্মার জন্য একটি মেডিক্যাল বোর্ড গঠন করা হচ্ছে। মূলত তার চিকিৎসা কীভাবে পরিচালনা হবে- এজন্য এটি গঠন করা। বিকালের মধ্যে বিস্তারিত বলা সম্ভব।'এদিকে জানা গেছে, অভিনেত্রী দিতির শারীরিক অবস্থা ভালো নয়। টিউমার ও ক্যানসারের পর এখন তিনি পারকিনসন'স রোগে ভুগছেন। এ রোগটির অবস্থাও বেশ নাজুক পর্যায়ে আছে বলে জানিয়েছিলেন ভারতের মাদ্রাজ ইনস্টিটিউট অব অর্থোপেডিকস অ্যান্ড ট্রমাটোলজির (এমআইওটি) চিকিৎসকরা। সেখানেই টানা তিন মাস চিকিৎসার পর দিতিকে দেশে ফিরিয়ে আনার সিদ্ধান্ত নেয় তার পরিবারের সদস্যরা।আরও জানা যায়, পারকিনসন'স রোগের দ্বিতীয় অবস্থায় আছেন এ চিত্রনায়িকা। যা থেকে পরিপূর্ণ সুস্থতা কখনওই সম্ভব নয়। অপরদিকে হাসপাতালটিতে তাদের খরচও বাড়ছছিল ক্রমশ। তাই দিতিকে দেশে আনা হলো। উল্লেখ্য, গত বছরের ২৯ জুলাই ভারতের এমআইওটি হাসপাতালে দিতির মস্তিষ্কে অস্ত্রোপচার করা হয়। এর আগে ঢাকায় অসুস্থ হয়ে পড়েন দিতি। তখন তার মস্তিষ্কে টিউমার ধরা পড়ে। চিকিৎসকের পরামর্শ নিয়ে গত ২০ সেপ্টেম্বর তিনি দেশে ফিরে আসেন। এ সময় তিনি বাসায় থাকতেন। এরপর হঠাৎ তিনি অসুস্থ হয়ে পড়লে ৩০ অক্টোবর তাকে রাজধানীর স্কয়ার হাসপাতালে ভর্তি করা হয়েছিল। অবস্থার উন্নতি না হওয়া তাকে আবারও চেন্নাইয়ের হাসপাতালটিতে নেওয়া হয়। নভেম্বরের প্রথম সপ্তাহে দিতির মস্তিষ্কে দ্বিতীয়বারের মতো অস্ত্রোপচার করা হয়। এর পর থেকে তার অবস্থার অবনতি হতে থাকে।", "url": "https://www.banglatribune.com/entertainment/68301/%E0%A6%A6%E0%A7%87%E0%A6%B6%E0%A7%87-%E0%A6%AB%E0%A6%BF%E0%A6%B0%E0%A6%B2%E0%A7%87%E0%A6%A8-%E0%A6%A6%E0%A6%BF%E0%A6%A4%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওয়ালিউল মুক্তা", "category": "entertainment", "language": "bn", "token_count": 223, "scraped_at": "2026-02-05T12:42:36.451213"}
{"title": "রাবিতে ভর্তি পরীক্ষায় জালিয়াতির অভিযোগে শিক্ষার্থী আটক", "body": "রাজশাহী বিশ্ববিদ্যালয়ে (রাবি) ই-ইউনিটে মেধা তালিকায় উত্তীর্ণদের সাক্ষাৎকার চলাকালে জালিয়াতির অভিযোগে এক শিক্ষার্থীকে আটক করা হয়েছে। শনিবার বিশ্ববিদ্যালয়ের প্রক্টর অফিসে জিজ্ঞাসাবাদে অভিযোগ প্রমাণিত হওয়ায় তাকে পুলিশের হাতে তুলে দেওয়া হয়।আটককৃতের নাম এখলাসুর রহমান। তিনি নওগাঁ জেলার ধামুইরহাট উপজেলার গোলাম মোস্তফার ছেলে। ভর্তি পরীক্ষার ই-ইউনিটে ৪২তম সিরিয়াল ছিল এখলাসুর রহমানের।বিশ্ববিদ্যালয়ের প্রক্টর অধ্যাপক তারিকুল হাসান জানান, সামাজিক বিজ্ঞান অনুষদভুক্ত আন্তর্জাতিক সর্ম্পক বিভাগের চূড়ান্ত ভর্তির জন্য সাক্ষাৎকার গ্রহণের সময় ওই শিক্ষার্থী মায়ের নাম ভুল বলায় শিক্ষকদের সন্দেহ হয়। এরপর ওএমআর সিটে থাকা হাতের লেখার সঙ্গে এখলাসের হাতের লেখা মিল না থাকায় তাকে প্রক্টর অফিসে নিয়ে আসা হয়। পরে জিজ্ঞাসাবাদ শেষে এখলাস স্বীকার করেন যে, তার বদলে অন্য একজন ভর্তি পরীক্ষা দিয়েছিল। রাজশাহী মহানগরীর মতিহার থানার ভারপ্রাপ্ত কর্মকর্তা (ওসি) হুমায়ুন কবির জানান, আটক ওই শিক্ষার্থী থানা হেফাজতে রয়েছে। বিশ্ববিদ্যালয়ের পক্ষ থেকে মামলা দায়ের হলে পরবর্তী পদক্ষেপ নেওয়া হবে।", "url": "https://www.banglatribune.com/country/60413/%E0%A6%B0%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%9C%E0%A6%BE%E0%A6%B2%E0%A6%BF%E0%A7%9F%E0%A6%BE%E0%A6%A4%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 134, "scraped_at": "2026-02-05T12:42:38.437197"}
{"title": "দুর্বৃত্তের ছোড়া দাহ্য পদার্থে গৃহবধূ দগ্ধ", "body": "দিনাজপুরের কাহারোল উপজেলায় দুর্বৃত্তের ছোড়া দাহ্য পদার্থে এক গৃহবধূ গুরুতর দগ্ধ হয়েছেন। সোমবার (২ ফেব্রুয়ারি) দিবাগত রাতে উপজেলার ডাবর ইউনিয়নের জয়নন্দ চান্দুয়ারি গ্রামে এ ঘটনা ঘটে। বর্তমানে দগ্ধ ওই গৃহবধূ দিনাজপুর মেডিক্যাল কলেজ হাসপাতালে চিকিৎসাধীন রয়েছেন। দগ্ধ গৃহবধূর নাম আঁখি আক্তার (২৩)। তিনি কাহারোল উপজেলার রসুলপুর গ্রামের বাসিন্দা এবং তুহিন ইসলামের স্ত্রী। তুহিন ইসলাম পেশায় দন্ত চিকিৎসক। জয়নন্দ বাজারে তার দাঁতের চেম্বার রয়েছে। দাহ্য পদার্থে আঁখি আক্তারের মুখের বাম পাশ ঝলসে গেছে এবং পায়ে ক্ষত সৃষ্টি হয়েছে। আঁখি আক্তারের মামা আইয়ুব আলী (দিনমজুর) জানান, পারিবারিক কলহের জেরে স্বামীর সঙ্গে মনোমালিন্য চলছিল আঁখির। প্রায় এক সপ্তাহ আগে স্বামীর সঙ্গে ঝগড়া করে তিনি বাবার বাড়ি চান্দুয়ারি গ্রামে চলে আসেন। সোমবার রাত সাড়ে নয়টার দিকে তিনি কলপাড়ে পানি আনতে যান। পানি নিয়ে ফেরার সময় কে বা কারা বেড়ার ফাঁক দিয়ে তরল জাতীয় পদার্থ তার শরীর লক্ষ্য করে ছুঁড়ে মারে। এতে তিনি চিৎকার দিলে পরিবারের লোকজন ছুটে এসে মুখে পানি ঢালেন। পরে তাঁকে দ্রুত বোচাগঞ্জ উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক প্রাথমিক চিকিৎসা দিয়ে দিনাজপুর মেডিকেল কলেজ হাসপাতালে রেফার্ড করেন। ঘটনার পর থেকে আঁখির স্বজনরা তার স্বামী তুহিন ইসলামের সঙ্গে যোগাযোগ করতে পারছেন না বলে অভিযোগ করেছেন। কাহারোল থানার ভারপ্রাপ্ত কর্মকর্তা (ওসি) রোমেল বড়ুয়া বলেন, একজন গৃহবধূর শরীরে তরল জাতীয় পদার্থ নিক্ষেপের ঘটনা ঘটেছে। আমরা বিষয়টি জানতে পেরে দিনাজপুর মেডিকেল কলেজ হাসপাতালে গিয়ে ভুক্তভোগীর খোঁজ নিয়েছি। চিকিৎসকদের ভাষ্যমতে এটি অ্যালকালি জাতীয় কোনও পদার্থ হতে পারে। তবে হামলাকারীদের এখনও শনাক্ত করা যায়নি। এ ঘটনায় এখন পর্যন্ত কোনও লিখিত অভিযোগ পাওয়া যায়নি। পুলিশ বিষয়টি তদন্ত করছে।", "url": "https://www.banglatribune.com/country/rangpur/932489/%E0%A6%A6%E0%A7%81%E0%A6%B0%E0%A7%8D%E0%A6%AC%E0%A7%83%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%9B%E0%A7%8B%E0%A7%9C%E0%A6%BE-%E0%A6%A6%E0%A6%BE%E0%A6%B9%E0%A7%8D%E0%A6%AF-%E0%A6%AA%E0%A6%A6%E0%A6%BE%E0%A6%B0%E0%A7%8D%E0%A6%A5%E0%A7%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82-%E0%A6%A6%E0%A6%97%E0%A7%8D%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "দিনাজপুর প্রতিনিধি", "category": "country", "language": "bn", "token_count": 241, "scraped_at": "2026-02-05T12:42:40.368098"}
{"title": "লক্ষ্মীপুরে চোর সন্দেহে গণপিটুনি, নিহত ১", "body": "লক্ষ্মীপুরের রামগঞ্জে চোর সন্দেহে গণপিটুনিতে একজন নিহত হয়েছেন। তার নাম পরিচয় জানা যায়নি। বৃহস্পতিবার ভোররাতে রামগঞ্জের আঙ্গারপাড়ায় দেওয়ান বাচ্চুর বাড়িতে এ ঘটনা ঘটে। রামগঞ্জ থানার ভারপ্রাপ্ত কর্মকর্তা (ওসি-তদন্ত) সোলায়মান চৌধুরী একথা জানিয়েছেন। পুলিশ ও প্রত্যক্ষদর্শীরা জানান, বৃহস্পতিবার ভোররাতে দেওয়ান বাচ্চুর বাড়িতে চোর ঢুকলে ঘরের লোকজন টের পেয়ে চিৎকার করে। এসময় চোর পালাতে গেলে বাড়ি ও আশেপাশের লোকজন তাকে ধরে ফেলে। এরপর গণপিটুনি দিলে ঘটনাস্থলেই সন্দেহভাজন চোরের মৃত্যু হয়। পরে পুলিশ এসে লাশটি উদ্ধার করে থানায় নিয়ে যায়। ওসি সোলায়মান জানান, এ ঘটনায় যে বাড়িতে চোর ঢুকেছে বলে অভিযোগ পাওয়া গেছে সেই বাড়ির তিনজনকে জিজ্ঞাসাবাদের জন্য আটক করা হয়েছে।", "url": "https://www.banglatribune.com/country/chitagong/67753/%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%9A%E0%A7%8B%E0%A6%B0-%E0%A6%B8%E0%A6%A8%E0%A7%8D%E0%A6%A6%E0%A7%87%E0%A6%B9%E0%A7%87-%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF-%E0%A6%A8%E0%A6%BF%E0%A6%B9%E0%A6%A4-%E0%A7%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 98, "scraped_at": "2026-02-05T12:42:42.754847"}
{"title": "মোবাইল ব্যাংকিংয়ে ভারতের তুলনায় এগিয়ে বাংলাদেশ", "body": "মোবাইল ব্যাংকিংয়ে ভারতের তুলনায় বাংলাদেশ এগিয়ে রয়েছে বলে জানিয়েছেন বাংলাদেশ ব্যাংকের গভর্নর ড. আতিউর রহমান। ভারতের মাত্র ২ শতাংশ মানুষ মোবাইল ব্যাংকিয়ের সঙ্গে জড়িত। বাংলাদেশেল এ হার ২০ শতাংশ।সোমবার রাজধানীর মিরপুরে বাংলাদেশ ইনস্টিটিউট অব ব্যাংক ম্যানেজমেন্ট (বিআইবিএম) মিলনায়তনে ‘ইন্ডিয়ান ব্যাংকিং চ্যালেঞ্জেস অ্যান্ড অপরচুনিটিস’ শীর্ষক এক সেমিনারে তিনি এ সব কথা বলেন।অনুষ্ঠানে মূল প্রবন্ধ উপস্থাপন করেন ভারতের বন্ধন ব্যাংকের ব্যবস্থাপনা পরিচালক ও প্রধান নির্বাহী কর্মকর্তা চন্দ্র শেখর ঘোষ।বিআইবিএম মহাপরিচালক ড. তৌফিক আহমদ চৌধুরীর সঞ্চালনায় অনুষ্ঠানে গভর্নর বলেন, ব্যাংক সুদের হার, মোবাইল ব্যাংকিংসহ কয়েকটি বিষয়ে বাংলাদেশ এগিয়ে রয়েছে। তিনি বলেন, ব্যাংক সুদের হারে আমরা ভারতের তুলনায় খারাপ অবস্থায় নেই। আমাদের স্প্রেড ৪ দশমিক ৭ শতাংশ, যা ভারতে ৫ শতাংশ। আমাদের সুদের হারও উদ্বেগজনক নয়, ১১ থেকে ১২ শতাংশের আশপাশে রয়েছে।", "url": "https://www.banglatribune.com/business/65179/%E0%A6%AE%E0%A7%8B%E0%A6%AC%E0%A6%BE%E0%A6%87%E0%A6%B2-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A6%BF%E0%A6%82%E0%A7%9F%E0%A7%87-%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%A4%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%8F%E0%A6%97%E0%A6%BF%E0%A7%9F%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোট", "category": "business", "language": "bn", "token_count": 118, "scraped_at": "2026-02-05T12:42:44.805236"}
{"title": "রিভিউ না-ও করতে পারেন নিজামী: খন্দকার মাহবুব", "body": "মানবতাবিরোধী অপরাধের দায়ে মৃত্যুদণ্ডাদেশ পাওয়া আগের মামলাগুলোর বেশিরভাগই রিভিউয়ের আবেদন করে কোনও ফল পাননি আসামিপক্ষ। তাই জামায়াতে ইসলামীর আমির মতিউর রহমান নিজামী আপিল বিভাগের দেওয়া রায় রিভিউ (পুনর্বিবেচনা) করতে রাজি নাও হতে পারেন বলে মনে করেছেন তার প্রধান আইনজীবী অ্যাডভোকেট খন্দকার মাহবুব হোসেন। বুধবার আপিলের চূড়ান্ত রায়ে মৃত্যুদণ্ডাদেশের পর তিনি প্রথমে নিজামীর সঙ্গে আলাপ করে রিভিউয়ের সিদ্ধান্ত নেবেন জানালেও পরবর্তীতে বলেন, ‘আমার মনে হয় না উনি রিভিউ করতে চাইবেন।’ মানবতাবিরোধী অপরাধের দায়ে নিজামীর আপিলে ফাঁসির দণ্ড বহাল রেখেছেন দেশের সর্বোচ্চ আদালত। মামলার সাক্ষীদের বিষয়ে খন্দকার মাহবুব বলেন, ‘মামলার সাক্ষীদেরকে সেফ হোমে নিয়ে সাক্ষ্য শেখানো হয়েছে। তাদেরকে যেভাবে বলতে বলা হয়েছে তারা সেভাবে সাক্ষ্য দিয়েছেন। এক সময় প্রকাশিত হবে এই সাক্ষ্য-প্রমাণ সঠিক ছিল কিনা।’ এদিকে নিজামীর ফাঁসির চূড়ান্ত পূর্ণাঙ্গ রায় প্রকাশের পর সব আইনি প্রক্রিয়া শেষ করে মৃত্যুদণ্ড কার্যকর করা হবে বলে জানিয়েছেন আইনমন্ত্রী আনিসুল হক। আপিল বিভাগের চূড়ান্ত রায়ে নিজামীর ফাঁসি বহাল থাকার শুনে তিনি সাংবাদিকদের এ কথা বলেন। সকাল ৯টা ০৫ মিনিটে ফাঁসির দণ্ডাদেশ বহাল রেখে আপিল মামলার সংক্ষিপ্ত চূড়ান্ত রায় দেন প্রধান বিচারপতি সুরেন্দ্র কুমার সিনহার নেতৃত্বে চার সদস্যের আপিল বেঞ্চ। অন্য বিচারপতিরা হচ্ছেন, বিচারপতি নাজমুন আরা সুলতানা, বিচারপতি সৈয়দ মাহমুদ হোসেন ও বিচারপতি হাসান ফয়েজ সিদ্দিকী। রায়ের তাৎক্ষণিক প্রতিক্রিয়া এবং পরবর্তী কাযক্রম বিষয়ে কথা বলতে গিয়ে আইনমন্ত্রী বলেন, ‘একের পর এক মানবতাবিরোধী রায়ের মাধ্যমে প্রমাণ হচ্ছে যে অন্যায়ের বিচার হয়। মুক্তিযুদ্ধের সময় যারা হত্যাকাণ্ড চালিয়েছিল, আমরা তাদের বিচার পাচ্ছি। আগে চার মামলায় চারজনের মৃত্যুদণ্ড কার্যকর করা হয়েছে। এই রায়ও (নিজামী) কার্যকর করা হবে ইনশাল্লাহ।’", "url": "https://www.banglatribune.com/country/67527/%E0%A6%B0%E0%A6%BF%E0%A6%AD%E0%A6%BF%E0%A6%89-%E0%A6%A8%E0%A6%BE%E0%A6%93-%E0%A6%95%E0%A6%B0%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87%E0%A6%A8-%E0%A6%A8%E0%A6%BF%E0%A6%9C%E0%A6%BE%E0%A6%AE%E0%A7%80-%E0%A6%96%E0%A6%A8%E0%A7%8D%E0%A6%A6%E0%A6%95%E0%A6%BE%E0%A6%B0-%E0%A6%AE%E0%A6%BE%E0%A6%B9%E0%A6%AC%E0%A7%81%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 237, "scraped_at": "2026-02-05T12:42:46.665178"}
{"title": "আনকোরা স্টাইলে ‘কাজল’", "body": "সম্প্রতি বলিউডে মুক্তি পাওয়া ছবি দিলওয়ালে দেখে তো কাজল ভক্তরা অবাক। এ কোন কাজল? রীতিমতো তন্বী তরুণী। কাজলের এই রূপে রীতিমতো বিমোহিত ভক্তরা। ৪২ বছরের এই নায়িকা কি করে এই নবযৌবন লাভ করলেন সেটি ভিক্টোরিয়া সিক্রেট কিংবা পেপসি’র রেসিপির চেয়েও সিক্রেট। সে কথায় না হয় নাই গেলাম। শুধু আমরা ছবিতে দেখে নেই কাজলের দিন বদল…", "url": "https://www.banglatribune.com/lifestyle/63243/%E0%A6%86%E0%A6%A8%E0%A6%95%E0%A7%8B%E0%A7%9C%E0%A6%BE-%E0%A6%B8%E0%A7%8D%E0%A6%9F%E0%A6%BE%E0%A6%87%E0%A6%B2%E0%A7%87-%E2%80%98%E0%A6%95%E0%A6%BE%E0%A6%9C%E0%A6%B2%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 55, "scraped_at": "2026-02-05T12:42:48.856486"}
{"title": "নিজেই বানাই টিস্যুর ফুল", "body": "লাইফস্টাইল ডেস্ক।। কত কিছু শিখতে ইচ্ছা করে শেখাতে ইচ্ছা করে। তাহলে আমরা আজকে চটপট শিখে নেই টিস্যুর ফুল বানানো। ঘর সাজাতে এই ফুলের জুড়ি নেই। প্রয়োজনীয় উপকরণঃ যেকোনও রঙের ৫টি চারকোণা আকারের টিস্যু পেপার কিছু প্লাস্টিক স্ট্যামেন্স প্রথমে টিস্যু পেপারের ঠিক মাঝখানে বলটি রাখুন। তারপর বলটির ডান এবং বাম পাশের ২ কোণা থেকে মুড়িয়ে দিন। এমন ভাবে মুড়াবেন যেন বলটির অর্ধেক অংশ বাইরে বের হয়ে থাকে। ঠিক যেন ছবির মত হয়। এরপর আস্তে করে বলটি বের করে নিন। উপরের নিয়ম অনুযায়ী বল দিয়ে আরও ৪টি পাপড়ি তৈরি করুন। এবার প্রতিটা পাপড়ির ২টি মুড়ানো অংশের যেকোনো ১টি অংশ থেকে কিছুটা কেটে নিন এবং ৫টি পাপড়ি এক সঙ্গে জড়ো করুন। এই ৫ পাপড়ির মাঝে স্ট্যামেন্স ( stamens) স্থাপন করুন। স্ট্যামেন্স আমাদের কাছে সাধারণত ফুলের পরাগ হিসেবে পরিচিত। এটি ক্রাফটের দোকানেই পেয়ে যাবেন। এখন এই ৬ টি উপাদান তার দিয়ে খুব শক্ত করে কয়েকটি প্যাঁচ দিয়ে পেঁচিয়ে নিন। এর উপর টেপ পেঁচিয়ে নিন কয়েক পরত যেন তার দেখা না যায়। এবার ফুলটি নিয়ে সাজিয়ে দিন সুন্দর কোন ফুলদানিতে। চাইলে এভাবে ফুল বানিয়ে ফুলের তোড়াও বানিয়ে নিতে পারেন। ছবি: অ্যামেজিং ইন্টেরিওর ডিজাইন।", "url": "https://www.banglatribune.com/lifestyle/63971/%E0%A6%A8%E0%A6%BF%E0%A6%9C%E0%A7%87%E0%A6%87-%E0%A6%AC%E0%A6%BE%E0%A6%A8%E0%A6%BE%E0%A6%87-%E0%A6%9F%E0%A6%BF%E0%A6%B8%E0%A7%8D%E0%A6%AF%E0%A7%81%E0%A6%B0-%E0%A6%AB%E0%A7%81%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 178, "scraped_at": "2026-02-05T12:42:50.867422"}
{"title": "নাদিয়ার বিজয় দিবস", "body": "বিজয় দিবস উপলক্ষে সাধারণত একাধিক নাটকে পাওয়া যায় অভিনেত্রী নাদিয়াকে। তবে চলতি বছর ব্যতিক্রম হচ্ছে। এবারের বিজয় দিবসে শুধু একটি নাটকে কাজ করেছেন এ শিল্পী। পারভেজ আমিন পরিচালিত এ নাটকের নাম ‘একটি স্বপ্ন একটি মৃত্যু’। সম্প্রতি রাজধানীর বিভিন্ন লোকেশনে নাটকটির শ্যুটিং শেষ করেছেন বলে জানান নাদিয়া।ভিন্নধর্মী গল্প নিয়ে নির্মিত এ নাটক প্রসঙ্গে তিনি বলেন, ‌‌'গল্পটি মহান মুক্তিযুদ্ধকে ঘিরে হলেও ভিন্নভাবে সাজানো হয়েছে। মুক্তিযুদ্ধ কিংবা বিজয় দিবসের নাটক মানেই যে গতানুগতিক নয়- এ নাটক দেখলে সে ধারণা আরও স্পষ্ট হবে।তিনি আরও যোগ করেন, ‌'এবার শুধু একটি নাটকে অভিনয় করার কারণ হচ্ছে, ধারাবাহিক নাটকগুলোতে সময় দিতে হয়েছে। তাই বিজয় দিবস উপলক্ষে খুব বেশি কাজ করা হয়নি।'এদিকে নাটকের পাশাপাশি বিশেষ এ দিবস উপলক্ষে নাচের শোতে অংশ নিতে দেখা যাবে নাদিয়াকে। তবে তা কোনও টেলিভিশন চ্যানেলের নৃত্যানুষ্ঠান নয়। বিজয় দিবসের বিশেষ কিছু আয়োজনে তিনি অংশ নেবেন।নাদিয়া বর্তমানে বেশকিছু ধারাবাহিকে অভিনয় করছেন। এরমধ্যে তার অভিনীত নাটক ‘সম্রাট’ শিগগিরই এনটিভিতে প্রচার হবে। এটি নির্মাণ করেছেন সৈয়দ শাকিল। এছাড়া আল হাজেনের ‘লড়াই’, নঈম ইমতিয়াজ নেয়ামূলের ‘বাক্সবন্দী’, ফজলুর রহমানের ‘জীবনের অলিগলি’, সবুর খানের ‘দাগ’, ‘কমেডি অ্যাট কলোনি’, ‘পরান কথা’, ‘গন্তব্য নিরুদ্দেশ’, ‘উত্তর পুরুষ’ ধারাবাহিকগুলো প্রচার চলছে বিভিন্ন চ্যানেলে। পাশাপাশি এস এ হক অলিকের পরিচালনায় ‘আয়না ঘর’ ও হুমায়ুন ফরিদের ‘পাগলা হাওয়ার দিন’ নামের নতুন দুটি নাটকে অভিনয় করছেন নাদিয়া।", "url": "https://www.banglatribune.com/entertainment/stage/59819/%E0%A6%A8%E0%A6%BE%E0%A6%A6%E0%A6%BF%E0%A7%9F%E0%A6%BE%E0%A6%B0-%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 201, "scraped_at": "2026-02-05T12:42:53.027229"}
{"title": "এবার দেশকে রাজাকার মুক্ত করার দাবি", "body": "বাংলাদেশ স্বাধীন হওয়ার ৪৪ বছর পেরিয়ে গেছে। তবুও স্বাধীনতার পূর্ণতা পায়নি এই দেশ। ৩০ লাখ মানুষের প্রাণের বিনিময়ে অর্জিত এই দেশে এখনো মানবতাবিরোধী অপরাধী রয়ে গেছে। তাই তাদের বিচার শেষ করে বাংলাদেশের পরিপূর্ণ স্বাধীনতা দেখতে চায় মুক্তিযোদ্ধা, তরুণ প্রজন্ম, রাজনীতিবিদসহ সাধারণ মানুষ।মহান বিজয় দিবস উপলক্ষে বুধবার সকালে সাভারের জাতীয় স্মৃতিসৌধে ফুল দিতে এসে মানবতাবিরোধীদের বিচার করে এ দেশ থেকে রাজাকার মুক্ত করার কথা জানালেন তারা।শহীদ বেদীতে শ্রদ্ধা নিবেদন শেষে সেক্টর কমান্ডারস ফোরামের ভাইস চেয়ারম্যান লে. কর্নেল (অব.) আবু ওসমান চৌধুরী বলেন, সাকা-মুজাহিদের ফাঁসি হয়ে গেছে। তাদের মতো আরও মানবতাবিরোধী অপরাধী রয়েছে। অবিলম্বে তাদের সাজা দিয়ে দেশকে মানবতাবিরোধী অপরাধী মুক্ত করার দাবি জানান তিনি। এছাড়া রাজনৈতিক, ব্যবসায়ীকসহ পাকিস্তানের সঙ্গে সব ধরনের সম্পর্ক বিচ্ছেদের জন্যও তিনি বলেন। জাতীয় পার্টির চেয়ারম্যান হুসেইন মুহম্মদ এরশাদ বলেন, ৩০ লাখ মানুষের রক্তের বিনিময়ে বাংলাদেশ স্বাধীন হলেও স্বাধীনতার পূর্ণতা এখনও আসেনি। বাংলাদেশের মানুষের স্বাধীনতার যে স্বপ্ন ছিল তা এখনো পুরোপুরি বাস্তবায়ন হয়নি। এছাড়া জামায়াতকে নিষিদ্ধের বিষয়ে সাংবাদিকদের এক প্রশ্নের জবাবে তিনি বলেন, জামায়াত নিষিদ্ধের কোনও বিষয়ে জাতীয় পার্টির থেকে কোনও সিদ্ধান্ত নেওয়া হয়নি। রাকিবুল ইসলাম, তুষার ও হাসনুর ইসলামসহ কয়েকজন যুবক বলেন, প্রায় প্রতিবছর তারা মানিকগঞ্জ এলাকা থেকে সাভারে জাতীয় স্মৃতিসৌধে এসে শহীদদের প্রতি ফুল দিয়ে শ্রদ্ধা নিবেদন করেন। তাদের বক্তব্য- দেশ স্বাধীন হয়েছে। তবু এ দেশে এখনো অনেক মানবতাবিরোধী অপরাধী রয়ে গেছে। এদের বিচার সম্পন্ন হলেই তাদের মনে বিজয়ের পরিপূর্ণতা পাবে। তাই তারা অবিলম্বে মানবতাবিরোধী অপরাধীদের বিচার শেষ করে রাজাকার মুক্ত স্বাধীন বাংলাদেশের দাবি করেন। এদিকে বুধবার ভোর ৬টা ৩৩ মিনিটে সাভারের জাতীয় স্মৃতিসৌধে ফুল দিয়ে শ্রদ্ধা নিবেদন করেন রাষ্ট্রপতি আবদুল হামিদ। প্রায় একই সময়ে শ্রদ্ধা নিবেদন করেন প্রধানমন্ত্রী শেখ হাসিনা। তিন বাহিনীর সুসজ্জিত একটি চৌকস দল তাদেরকে প্রদান করে গার্ড অব অনার। বিউগলে বেজে ওঠে করুন সুর। এসময় তারা এক মিনিট নীরবে দাড়িয়ে থেকে লাখো শহীদদের আত্মার মাগফিতার কামনা করেন। ভোর ৬টা ৪৮ মিনিটে রাষ্ট্রপতি ও প্রধানমন্ত্রী স্মৃতিসৌধ এলাকা ত্যাগ করার পরই সাধারণ মানুষের জন্য খুলে দেওয়া হয় স্মৃতিসৌধের মূলফটক।", "url": "https://www.banglatribune.com/country/62163/%E0%A6%8F%E0%A6%AC%E0%A6%BE%E0%A6%B0-%E0%A6%A6%E0%A7%87%E0%A6%B6%E0%A6%95%E0%A7%87-%E0%A6%B0%E0%A6%BE%E0%A6%9C%E0%A6%BE%E0%A6%95%E0%A6%BE%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%95%E0%A6%B0%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নাদিম হোসেন, সাভার", "category": "country", "language": "bn", "token_count": 305, "scraped_at": "2026-02-05T12:42:55.007774"}
{"title": "প্রিমিয়ার ডিভিশন দাবা শুরু ৬ ডিসেম্বর", "body": "আগামী ৬ ডিসেম্বর থেকে শুরু হচ্ছে ওয়ালটন প্রিমিয়ার ডিভিশন দাবা লিগ। জাতীয় ক্রীড়া পরিষদের এনএসসি টাওয়ারের অডিটোরিয়াম লাউঞ্জে দেশের শীর্ষ এই দাবা প্রতিযোগিতায় এবার মোট ১০টি দল অংশ নিচ্ছে।দলগুলো হলো গতবারের চ্যাম্পিয়ন বাংলাদেশ নৌবাহিনী দাবা দল, ঢাকা মোহামেডান স্পোর্টিং ক্লাব লিমিটেড, তিতাস ক্লাব (তিতাস গ্যাস ট্রান্সমিশন অ্যান্ড ডিসট্রিবিউশন কো. লি.), বাংলাদেশ নৌবাহিনী জুনিয়র দাবা দল, প্রিতম প্রিজম চেস ক্লাব নারায়ণগঞ্জ, শেখ রাসেল মেমোরিয়াল স্পোর্টিং ক্লাব (সৃজন চেস ক্লাবের পরিবর্তে), লিওনাইন চেস ক্লাব, সুলতানা কামাল স্মৃতি পাঠাগার, সোনালী ব্যাংক ক্রীড়া ও বিনোদন ক্লাব এবং গোল্ডেন স্পোর্টিং ক্লাব।বৃহস্পতিবার জাতীয় ক্রীড়া পরিষদের কনফারেন্স রুমে এক সংবাদ সম্মেলনে এসব তথ্য জানানো হয়। দেশ ও বিদেশের গ্র্যান্ড মাস্টার, আন্তর্জাতিক মাস্টার, মহিলা আন্তর্জাতিক মাস্টার, ফিদে মাস্টার এবং শীর্ষস্থানীয় রেটিংপ্রাপ্ত দাবা খেলোয়াড়রা ১০টি দলের পক্ষে অংশগ্রহণ করবেন।সোনালী ব্যাংক ক্রীড়া ও বিনোদন ক্লাব, গোল্ডেন স্পোর্টিং ক্লাব গতবারের প্রথম বিভাগ দাবা লিগ হতে উন্নীত হয়ে এবং শেখ রাসেল মেমোরিয়াল স্পোর্টিং ক্লাব সৃজন চেস ক্লাবের থেকে স্বত্ত্ব নিয়ে এবারই প্রথমবারের মতো প্রিমিয়ার ডিভিশন দাবা লিগে অংশ নিচ্ছে। প্রতিটি দলে সর্বোচ্চ ৪ জন নিয়মিত ও ২জন অতিরিক্ত খেলোয়াড় থাকবে। ৯দিন ব্যাপী এ দাবা লিগ আগামী ১৪ ডিসেম্বর পর্যন্ত চলবে। সংবাদ সম্মেলনে উপস্থিত ছিলেন ওয়ালটন গ্রুপের ফার্স্ট সিনিয়র এডিশনাল ডিরেক্টর এফ,এম, ইকবাল বিন আনোয়ার (ডন), বাংলাদেশ দাবা ফেডারেশনের সহ-সভাপতি ও লিগ কমিটির চেয়ারম্যান কে এম শহিদউল্যা, সাধারণ সম্পাদক গাজী সাইফুল তারেক, যুগ্ম সম্পাদক ও লিগ কমিটির সচিব মোরসালিন আহমেদ ও ওয়ালটন হাই-টেক ইন্ডাস্ট্রিজ লি. এর অপারেটিভ ডিরেক্টর এম, মাহমুদুল হক।", "url": "https://www.banglatribune.com/sport/other-sports/59925/%E0%A6%AA%E0%A7%8D%E0%A6%B0%E0%A6%BF%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%A1%E0%A6%BF%E0%A6%AD%E0%A6%BF%E0%A6%B6%E0%A6%A8-%E0%A6%A6%E0%A6%BE%E0%A6%AC%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A7%AC-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 228, "scraped_at": "2026-02-05T12:42:56.850730"}
{"title": "ইজতেমা উপলক্ষে গাজীপুরে স্বাস্থ্য বিভাগের ছুটি বাতিল", "body": "টঙ্গীতে ৮ জানুয়ারি থেকে অনুষ্ঠেয় প্রথম পর্বের বিশ্ব ইজতেমা উপলক্ষে সরকারি ভাবে ব্যাপক নিরাপত্তা ও সেবাদানের প্রস্তুতি নেওয়া হয়েছে। আগত মুসল্লিদের সার্বক্ষণিক চিকিৎসা সেবা নিশ্চিত করতে এরই মধ্যে জেলায় কর্মরত স্বাস্থ্য বিভাগের সব কর্মীর ছুটি বাতিল করা হয়েছে। ইজতেমা শুরুর আগের দিন অর্থাৎ ৭ জানুয়ারি থেকে ইজতেমা চলাকালীন সময় পর্যন্ত গাজীপুরে কর্মরত স্বাস্থ্য বিভাগের সব চিকিৎসক, কর্মকর্তা ও কর্মচারী এই সিদ্ধান্তের আওতাভুক্ত। গাজীপুর সিভিল সার্জন মোহাম্মদ আলী হায়দার খান জানান, বিশ্ব ইজতেমা উপলক্ষে ৫০ শয্যা বিশিষ্ট টঙ্গী সরকারি হাসপাতালকে একশ’ শয্যায় উন্নীত করা হয়েছে। এ ছাড়া জরুরি চিকিৎসার জন্য হাসপাতালে হৃদরোগ বিভাগ, অর্থোপেডিক ও ট্রমা সেন্টার এবং অ্যাজমা ও বক্ষব্যাধি ইউনিট খোলা হয়েছে। হাসপাতালে ১৪টি অ্যাম্বুলেন্স স্ট্যান্ডবাই থাকবে। ইজতেমা মাঠ সংলগ্ন মন্নু গেইট, বাটা গেইট, এটলাস হোন্ডা গেইট এবং বিদেশি নিবাস এলাকায় চারটি ফ্রি মেডিক্যাল ক্যাম্প স্থাপন করে মুসল্লিদের চিকিৎসা দেওয়া হবে। ম্যাজিস্ট্রেটের উপস্থিতিতে ১৫টি স্যানিটেশন টিম এবার ইজতেমা মাঠের আশপাশ এলাকার হোটেল ও রেস্তোরাঁয় যাতে মান সম্মত খাবার পরিবেশন করা হয় সে জন্য ভ্রাম্যমাণ আদালত পরিচালনারও ঘোষণা দিয়েছেন তিনি। এদিকে মন্নুনগরসহ ইজতেমা ময়দানের আশেপাশের এলাকায় সরকারি-বেসরকারি বিভিন্ন সংস্থা ও সংগঠন মুসল্লিদের স্বাস্থ্যসেবা দিতে ফ্রি-মেডিক্যাল ক্যাম্প স্থাপন করছে।", "url": "https://www.banglatribune.com/country/67669/%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE-%E0%A6%89%E0%A6%AA%E0%A6%B2%E0%A6%95%E0%A7%8D%E0%A6%B7%E0%A7%87-%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%B8%E0%A7%8D%E0%A6%AC%E0%A6%BE%E0%A6%B8%E0%A7%8D%E0%A6%A5%E0%A7%8D%E0%A6%AF-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87%E0%A6%B0-%E0%A6%9B%E0%A7%81%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি", "category": "country", "language": "bn", "token_count": 178, "scraped_at": "2026-02-05T12:42:58.794619"}
{"title": "ফেনীতে সাংবাদিকদের নিয়ে পরিবার পরিকল্পনা বিভাগের কর্মশালা", "body": "আজ সোমবার (৪ জানুয়ারি) ফেনীতে পরিবার পরিকল্পনা অধিদফতরের আইইএম ইউনিট-এর উদ্যোগে জেলা পরিবার পরিকল্পনা কার্যালয়ের আয়োজনে ‘ছোট পরিবার ধারণার উন্মেষ, গর্ভকালীন পরিচর্যা, নিরাপদ মাতৃত্ব, গর্ভোত্তর যত্ন, নবজাতকের যত্ন ও পুষ্টি’ বিষয়ে জেলা পর্যায়ে প্রিন্ট ও ইলেক্ট্রনিক মিডিয়া কর্মীদের নিয়ে অবহিতকরণ কর্মশালা অনুষ্ঠিত হয়েছে।ফেনীর পরিবার পরিকল্পনার উপ-পরিচালক ইফতেখার আহমেদ চৌধুরীর সভাপতিত্বে জেলা প্রশাসকের কার্যালয় সভাকক্ষে অনুষ্ঠিত কর্মশালায় প্রধান অতিথি ছিলেন জেলা প্রশাসক মো. হুমায়ুন কবীর খোন্দকার। বিশেষ অতিথি ছিলেন অতিরিক্ত জেলা প্রশাসক (সার্বিক) এনামুল হক, রিসোর্স পারসন হিসেবে ছিলেন জেলা তথ্য কর্মকর্তা মো. ওয়ালিউল্ল্যাহ, সহকারী পরিচালক (সিসি) ডা. এস এম আবদুল্লাহ আল মামুন এবং পরিবার পরিকল্পনা অধিদফতরের আইইএম ইউনিটের কর্মকর্তা রেহেনা ফেরদৌসী।অনুষ্ঠানে ফেনী প্রেসক্লাব এবং রিপোর্টার্স ইউনিটির সভাপতি, সাধারণ সম্পাদকসহ ৪০ জন সাংবাদিক ছিলেন। পরিবার পরিকল্পনা, মা ও শিশু স্বাস্থ্যসেবা কার্যক্রমের নানা সীমাবদ্ধতা নিয়ে আলোচনায় অংশ নেন তারা।", "url": "https://www.banglatribune.com/health/67091/%E0%A6%AB%E0%A7%87%E0%A6%A8%E0%A7%80%E0%A6%A4%E0%A7%87-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0-%E0%A6%AA%E0%A6%B0%E0%A6%BF%E0%A6%95%E0%A6%B2%E0%A7%8D%E0%A6%AA%E0%A6%A8%E0%A6%BE-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি", "category": "health", "language": "bn", "token_count": 127, "scraped_at": "2026-02-05T12:43:00.730984"}
{"title": "বরিশালে তারেক রহমানের সমাবেশস্থলে সকাল থেকেই জনতার ভিড়", "body": "২০ বছর পর বরিশালের মাটিতে পা রাখছেন বিএনপি চেয়ারম্যান তারেক রহমান। তার আগমনকে ঘিরে নেতাকর্মীদের মাঝে ব্যাপক-উৎসাহ উদ্দীপনা বিরাজ করছে। বুধবার দুপুরে নগরীর বেলস পার্ক মাঠে নির্বাচনি সমাবেশে বক্তব্য দেবেন তারেক রহমান। এতে অংশ নিতে বরিশাল বিভাগের ছয় জেলার ২১ আসনের প্রার্থী এবং তাদের সমর্থকরা দলে দলে জড়ো হয়েছেন। রাত থেকেই বিভাগের বিভিন্ন জেলা উপজেলা থেকে নেতাকর্মী-সমর্থকরা আসতে শুরু করেন বেলস পার্ক মাঠে। সকাল ১০টার মধ্যে মাঠ কানায় কানায় ভরে যায়। মাঠের আশপাশের এলাকা ও সড়কেও তারেক রহমানকে দেখার জন্য জনতার ভিড়। এর আগে ২০১৫ সালে প্রতিনিধি সম্মেলনে বরিশাল স্টেডিয়ামে এসেছিলেন তারেক রহমান। আজকের নির্বাচনি সমাবেশ থেকে বিএনপি চেয়ারম্যান ২১ আসনের প্রার্থীদের পরিচয় করিয়ে দেবেন ভোটারদের সঙ্গে। এতে সভাপতিত্ব করবেন বরিশাল মহানগর বিএনপির আহ্বায়ক মনিরুজ্জামান খান ফারুক।", "url": "https://www.banglatribune.com/country/932501/%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87-%E0%A6%A4%E0%A6%BE%E0%A6%B0%E0%A7%87%E0%A6%95-%E0%A6%B0%E0%A6%B9%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A6%AE%E0%A6%BE%E0%A6%AC%E0%A7%87%E0%A6%B6%E0%A6%B8%E0%A7%8D%E0%A6%A5%E0%A6%B2%E0%A7%87-%E0%A6%B8%E0%A6%95%E0%A6%BE%E0%A6%B2-%E0%A6%A5%E0%A7%87%E0%A6%95%E0%A7%87%E0%A6%87-%E0%A6%9C%E0%A6%A8%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরিশাল প্রতিনিধি", "category": "country", "language": "bn", "token_count": 117, "scraped_at": "2026-02-05T12:43:02.733015"}
{"title": "যৌনব্যবসায়ী প্রতারক সুফিয়ান কারাগারে", "body": "দরিদ্র পরিবারের মেয়েদের প্রেমের ফাঁদে ফেলে বিয়ের নামে নিয়ে এসে বলপ্রয়োগে দেহব্যবসা করানোর অভিযোগ ওঠে সুফিয়ান আলম রিজন (২৫) নামে এক ব্যক্তির বিরুদ্ধে। মঙ্গলবার রাতে নীলফামারীর সৈয়দপুর শহরের নতুন বাবুপাড়া মহল্লা থেকে তাকে গ্রেফতার করে বুধবার হাজতে পাঠানো পাঠিয়েছে পুলিশ। সৈয়দপুর থানার উপ-পরিদর্শক (এসআই) নজরুল ইসলাম বিষয়টির সত্যতা নিশ্চিত করেন। এসআই বলেন, সুফিয়ান প্রেমের ফাঁদে ফেলে দরিদ্র পরিবারের মেয়েদের বিয়ে করে কৌশলে দেহব্যবসা করায়। ইতোপূর্বে একই কায়দায় আরও দুই নারীকে দিয়ে দেহব্যবসা করানো অভিযোগ রয়েছে তার বিরুদ্ধে। পুলিশ সূত্র জানায়, সুফিয়ান পেশায় ইলেক্ট্রিশিয়ান। সর্বশেষ নীলফামারীর কিশোরীগঞ্জের এক নারীকে ২০১৪ সালে জুন মাসে সে বিয়ে করে। বিয়ের পর সৈয়দপুর শহরের নতুন বাবুপাড়ার জনৈক জফুর আলীর বাসা ভাড়া নিয়ে বিয়ের কয়েক মাস পরই ব্যবসা শুরু করে। আগতদের বন্ধু বলে পরিচয় করিয়ে দিতো সুফিয়ান। জানা যায়, ঘটনা কাউকে জানানো হলে হত্যা করে গুম করা হবে বলে ভয় দেখাতেন স্ত্রীকে। ২০১৫ সালের নভেম্বরে তার স্ত্রী পালিয়ে যান। বাবার বাড়ি গিয়ে স্বজনদের বিষয়টি জানান। ৩ ডিসেম্বর, ২০১৫ স্বজনেরা নীলফামারী নারী ও শিশু নির্যাতন ট্রাইবুন্যাল আদালতে একটি মামলা করেন। মামলাটি আমলে নিয়ে আদালতের বিচারক সৈয়দপুর থানার অফিসার ইনচার্জকে তদন্তপূর্বক ব্যবস্থা নেওয়ার নির্দেশ দেন।", "url": "https://www.banglatribune.com/country/67569/%E0%A6%AF%E0%A7%8C%E0%A6%A8%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%95-%E0%A6%B8%E0%A7%81%E0%A6%AB%E0%A6%BF%E0%A7%9F%E0%A6%BE%E0%A6%A8-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 177, "scraped_at": "2026-02-05T12:43:04.540732"}
{"title": "রোহিঙ্গা নেতা মুহিবুল্লাহ হত্যা মামলার আসামি আরসা কমান্ডার গ্রেফতার", "body": "কক্সবাজারের উখিয়া উপজেলার লাম্বাশিয়া আশ্রয়শিবিরে রোহিঙ্গাদের শীর্ষ নেতা মুহিবুল্লাহ (৫০) হত্যার ঘটনায় করা মামলার আসামি আরসার কমান্ডার জাহিদ হোসেন লালুকে (৪০) গ্রেফতার করেছে সেনাবাহিনীর নেতৃত্বাধীন যৌথ আভিযানিক দল। এ সময় তার কাছ থেকে একটি বিদেশি পিস্তল ও ২ রাউন্ড গুলি উদ্ধার করা হয়। বুধবার (৪ ফেব্রুয়ারি) দুপুরে উখিয়া ডিগ্রি কলেজ-সংলগ্ন সেনা ক্যাম্পে আয়োজিত সংবাদ সম্মেলনে এ তথ্য জানান ১ ইস্ট বেঙ্গল রেজিমেন্টের অধিনায়ক লেফটেন্যান্ট কর্নেল মোহাম্মদ সায়মন সিকদার। সেনা কর্মকর্তা জানান, বুধবার সকাল ৭টার দিকে কুতুপালং ১ নম্বর রোহিঙ্গা ক্যাম্পের একটি বসতঘরে আরসার কমান্ডার লালুর অবস্থানের তথ্য পায় যৌথ বাহিনী। তথ্যের ভিত্তিতে সেনাবাহিনীর নেতৃত্বে যৌথ আভিযানিক দল অভিযান চালায়। অভিযান চলাকালে সন্দেহভাজন ঘরটি ঘিরে ফেললে এক ব্যক্তি কৌশলে পালানোর চেষ্টা করে। পরে যৌথ বাহিনীর সদস্যরা ধাওয়া দিয়ে তাকে গ্রেফতার করতে সক্ষম হন। ওই ব্যক্তিকে তল্লাশি করে একটি বিদেশি পিস্তল ও ২ রাউন্ড গুলি উদ্ধার করা হয়। লেফটেন্যান্ট কর্নেল সায়মন সিকদার জানান, উখিয়া উপজেলার কুতুপালং ১ নম্বর রোহিঙ্গা ক্যাম্পের বাসিন্দা জাহিদ হোসেন লালু তুমব্রু সীমান্তে ডিজিএফআই কর্মকর্তা স্কোয়াড্রন লিডার রিজওয়ান রুশদি হত্যা, আলোচিত রোহিঙ্গা নেতা মাস্টার মুহিবুল্লাহ হত্যাসহ একাধিক হত্যা মামলার এজাহারভুক্ত আসামি। লালু দীর্ঘদিন ধরে আরসার প্রধান আতাউল্লাহ আবু আম্মার জুনুনির ঘনিষ্ঠ সহযোগী ও দেহরক্ষী হিসেবে দায়িত্ব পালন করেছেন। বাংলাদেশ ও মিয়ানমারে আরসার বিভিন্ন সন্ত্রাসী কর্মকাণ্ডে সরাসরি জড়িত ছিলেন। লালুর নেতৃত্বে রোহিঙ্গা ক্যাম্পগুলোতে হত্যা, অপহরণ, চাঁদাবাজি, মাদক ব্যবসা, অগ্নিসংযোগসহ নানা ধরনের সন্ত্রাসী কার্যক্রম পরিচালিত হতো। সংবাদ সম্মেলনে জানানো হয়, লালু ২০২১ সালে ১৮ নম্বর ক্যাম্পের একটি মাদ্রাসায় হামলা চালিয়ে ছয় জন ছাত্র-শিক্ষককে হত্যা, একই বছরের ২৯ সেপ্টেম্বর মুহিবুল্লাহ হত্যাকাণ্ড এবং ডিজিএফআই কর্মকর্তা হত্যার ঘটনাসহ বিভিন্ন নাশকতামূলক কর্মকাণ্ডের সঙ্গে জড়িত।গ্রেফতার সন্ত্রাসীর বিরুদ্ধে আইনানুগ ব্যবস্থা নিতে তাকে উখিয়া থানায় হস্তান্তর করা হয়।", "url": "https://www.banglatribune.com/country/chitagong/932580/%E0%A6%B0%E0%A7%8B%E0%A6%B9%E0%A6%BF%E0%A6%99%E0%A7%8D%E0%A6%97%E0%A6%BE-%E0%A6%A8%E0%A7%87%E0%A6%A4%E0%A6%BE-%E0%A6%AE%E0%A7%81%E0%A6%B9%E0%A6%BF%E0%A6%AC%E0%A7%81%E0%A6%B2%E0%A7%8D%E0%A6%B2%E0%A6%BE%E0%A6%B9-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0-%E0%A6%86%E0%A6%B8%E0%A6%BE%E0%A6%AE%E0%A6%BF-%E0%A6%86%E0%A6%B0%E0%A6%B8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "টেকনাফ (কক্সবাজার) প্রতিনিধি", "category": "country", "language": "bn", "token_count": 260, "scraped_at": "2026-02-05T12:43:06.514424"}
{"title": "গাইবান্ধায় বিএনপি-জামায়াতের ১৭ কর্মী গ্রেফতার", "body": "গাইবান্ধায় বিশেষ অভিযান চালিয়ে নাশকতা মামলায় বিএনপি ও জামায়াতের ১৭ কর্মীকে গ্রেফতার করেছে পুলিশ।শুক্রবার সন্ধ্যা থেকে শনিবার দুপুর পর্যন্ত জেলার পলাশবাড়ী ও গোবিন্দগঞ্জ উপজেলার বিভিন্ন এলাকায় অভিযান চালিয়ে তাদের গ্রেফতার করা হয়।জেলার অতিরিক্ত পুলিশ সুপার মো. ফারুক আহম্মেদ জানান, নাশকতার মামলায় গোবিন্দগঞ্জে বিএনপির ১৬ জন ও পলাশবাড়ীতে জামায়াতের একজন গ্রেফতার করা হয়েছে। তাদের বিরুদ্ধে সংশ্লিষ্ট থানায় নাশকতার মামলা রয়েছে। প্রাথমিক জিজ্ঞাসাবাদ শেষে শনিবার বিকালে তাদের জেলা কারাগারে পাঠানো হয়েছে।/আরএ/", "url": "https://www.banglatribune.com/country/62965/%E0%A6%97%E0%A6%BE%E0%A6%87%E0%A6%AC%E0%A6%BE%E0%A6%A8%E0%A7%8D%E0%A6%A7%E0%A6%BE%E0%A7%9F-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4%E0%A7%87%E0%A6%B0-%E0%A7%A7%E0%A7%AD-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 69, "scraped_at": "2026-02-05T12:43:08.488654"}
{"title": "সব বিদ্রোহী প্রার্থীকে বহিষ্কারের ঘোষণা আ.লীগের", "body": "দলীয় সিদ্ধান্ত অমান্য করে পৌরসভা নির্বাচনে প্রতিদ্বন্দ্বিতাকারী সব বিদ্রোহী মেয়র প্রার্থীকে সাময়িকভাবে বহিষ্কার করেছে ক্ষমতাসীন আওয়ামী লীগ। রবিবার আওয়ামী লীগ সভাপতির ধানমণ্ডির রাজনৈতিক কার্যালয়ে আয়োজিত সংবাদ সম্মেলনে দলটির যুগ্ম সাধারণ সম্পাদক মাহবুব-উল আলম হানিফ এ সিদ্ধান্তের কথা ঘোষণা করেন। মাহবুব-উল আলম হানিফ বলেন, যারা দলের সিদ্ধান্ত অমান্য করে নির্বাচনে অংশ নিচ্ছেন তাদের সাময়িকাবে বহিষ্কার করা হয়েছে। কার্যনির্বাহী সংসদের আগামী সভায় তাদের স্থায়ীভাবে বহিষ্কার করা হবে। সংবাদ সম্মেলনে উপস্থিত ছিলেন আওয়ামী লীগের সাংগঠনিক সম্পাদক আহমদ হোসেন, আবু সাঈদ আল মাহমুদ স্বপন, দফতর সম্পাদক আবদুস সোবহান গোলাপ, আওয়ামী লীগে নেতা সুজিত রায় নন্দী প্রমুখ। আওয়ামী লীগ সূত্র জানা গেছে, আসন্ন পৌরসভা নির্বাচনে দলের মনোনয়ন না পেয়ে অর্ধ শতাধিকের বেশি আওয়ামী লীগ ও সহযোগী সংগঠনের নেতা কর্মী স্বতন্ত্র প্রার্থী হিসেবে মেয়র নির্বাচনে অংশ নিতে মনোনয়নপত্র জমা দিয়েছেন। কেন্দ্রীয় নেতাদের উদ্যোগ ও দল থেকে ব্যবস্থা গ্রহণের হুঁশিয়ারির পরিপ্রেক্ষিতে এদের মধ্যে প্রায় ৩০ জন মনোনয়নপত্র প্রত্যাহার করে নিয়েছেন। কিন্তু এখনও দুই ডজনের মতো নেতাকর্মী দলীয় সিদ্ধান্ত উপেক্ষা করে নির্বাচনে প্রতিদ্বন্দ্বিতা করছেন বলে জানা গেছে। বহিষ্কারের আওতায় এরাই পড়তে যাচ্ছেন বলে ঘোষণা দিয়েছেন দলটির যুগ্ম সাধারণ সম্পাদক।", "url": "https://www.banglatribune.com/country/60887/%E0%A6%B8%E0%A6%AC-%E0%A6%AC%E0%A6%BF%E0%A6%A6%E0%A7%8D%E0%A6%B0%E0%A7%8B%E0%A6%B9%E0%A7%80-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%95%E0%A7%87-%E0%A6%AC%E0%A6%B9%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B0%E0%A7%87%E0%A6%B0-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%86.%E0%A6%B2%E0%A7%80%E0%A6%97%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 171, "scraped_at": "2026-02-05T12:43:10.373477"}
{"title": "বদরনেতা থেকে জনপ্রতিনিধি নিজামী", "body": "১৯৭১ সালে বাংলাদেশকে অস্বীকার করা শীর্ষ মানবতাবিরোধী অপরাধী মতিউর রহমান নিজামী এদেশেই জনপ্রতিনিধি নির্বাচিত হয়েছেন, মন্ত্রিত্ব পেয়েছেন। যেভাবে পাবনার এক মাদ্রাসার ছাত্র বদর নেতা থেকে মন্ত্রী হয়ে উঠলেন সেই পথচলায় আছে সহিংসতা, বাংলাদেশ রাষ্ট্রের জন্মকে অস্বীকৃতি আর ধর্ম নিয়ে রাজনীতি। মুক্তিযুদ্ধ গবেষকরা বলছেন, ১৯৭৫ এ বঙ্গবন্ধুকে সপরিবারে হত্যা করার পরের যে রাজনৈতিক পট পরিবর্তন সেখানে যুদ্ধাপরাধীদের পুনর্বাসনের পাশাপাশি তাদের ক্ষমতায় আনার প্রচেষ্টাও ছিল। মুক্তিযুদ্ধের ইতিহাসের বিকৃত ‍উপস্থাপনের অংশও ছিল এই অপচেষ্টা। ট্রাইব্যুনালে নিজামীকে দেওয়া মৃত্যুদণ্ডাদেশের রায়ের পর্যবেক্ষণে বলা হয়েছে, ‘এটা বিশ্বাস করা খুবই কঠিন যে, সক্রিয়ভাবে যিনি বাংলাদেশে স্বাধীনতার বিরোধিতা করেছিলেন, তাকে এই প্রজাতন্ত্রের মন্ত্রী হিসাবে নিয়োগ দেওয়া হয়েছিল। আমাদের পর্যবেক্ষণ হচ্ছে, তৎকালীন সরকার কর্তৃক এই অভিযুক্তকে মন্ত্রী হিসেবে নিয়োগ দেওয়া একটা বড় ধরনের ভুল (ব্লান্ডার) ছিল। পাশাপাশি এটা ৩০ লাখ শহীদ ও সম্ভ্রম হারানো দুই লাখ নারীর প্রতি ছিল সুস্পষ্ট চপেটাঘাত। এই লজ্জাজনক ঘটনা পুরো জাতির জন্য অবমাননাকর।’ মানবতাবিরোধী অপরাধী গোলাম আযমের উত্তরসূরি হিসেবে ২০০০ সালে জামায়াতে ইসলামীর নেতৃত্বে আসা নিজামির জন্ম ১৯৪৩ সালের ৩১ মার্চ, পাবনার সাঁথিয়া উপজেলার মনমথপুর গ্রামে। স্থানীয় বোয়ালমারি মাদ্রাসায় শিক্ষাজীবন শুরু করা নিজামী কামিল পাস করেন ১৯৬৩ সালে ঢাকা আলিয়া মাদ্রাসা থেকে। মাদ্রাসার ছাত্র থাকা অবস্থায় নিজামী ১৯৬১ সালে জামায়াতে ইসলামীর তখনকার ছাত্র সংগঠন ইসলামী ছাত্রসংঘের সঙ্গে যুক্ত হন। ১৯৬৬ থেকে তিন বছর পূর্ব পাকিস্তান ইসলামী ছাত্রসংঘের সভাপতির দায়িত্ব পালনের পর একাত্তরের সেপ্টেম্বর পর্যন্ত নিখিল পাকিস্তান ইসলামী ছাত্রসংঘের সভাপতি ছিলেন নিজামী। ১৯৭১ সালের মার্চে মুক্তিযুদ্ধ শুরুর পর এপ্রিলে পাকিস্তানি সেনাবাহিনীকে সহযোগিতা করতে মূলত ছাত্রসংঘের কর্মীদের নিয়ে গড়ে তোলা হয় আলবদর বাহিনী। ২০১০ সালে আন্তর্জাতিক অপরাধ ট্রাইব্যুনাল গঠনের পর নিজামীর বিচার শুরুর পর ২০১৪ সালে ট্রাইব্যুনাল তাকে অপরাধী সাব্যস্ত করে মৃত্যুদণ্ডের রায় ঘোষণা করেন। নিজামীর যুদ্ধাপরাধের নানা দালিলিক প্রমান রয়েছে। আলবদর গঠিত হওয়ার পর ২৩ শে এপ্রিল দৈনিক পাকিস্তানে ছাত্রসংঘের সভাপতি নিজামীর একটি বিবৃতি প্রকাশিত হয় যাতে বলা হয়, ‘আলবদর একটি নাম, একটি বিস্ময়। আলবদর একটি প্রতিজ্ঞা। যেখানে মুক্তিবাহিনী সেখানেই আলবদর। যেখানে দুস্কৃতকারী সেখানেও আলবদর। ভারতীয় চরদের কাছে আলবদর সাক্ষাৎ আজরাইল।’ স্বাধীনতা যুদ্ধে বিজয়ের পর বাংলাদেশ সরকার জামায়াতে ইসলামীর রাজনীতি নিষিদ্ধ করলে তিনিও দৃশ্যের বাইরে চলে যান। পরবর্তীতে বঙ্গবন্ধু সপরিবারে নিহত হওয়ার পর রাজনৈতিক পটপরিবর্তেনের সুযোগ নিযে জিয়াউর রহমানের আমলে দেশে ফেরার সুযোগ পান জামায়াতের মুক্তিযুদ্ধকালীন আমির গোলাম আযম। স্বাধীন বাংলায় প্রকাশ্যে রাজনীতিতে ফেরে স্বাধীনতার বিরোধিতাকারী দলটি। ওই সময় ১৯৭৮ থেকে ১৯৮২ সাল পর্যন্ত জামায়াতের ঢাকা মহানগর শাখার আমির ও কেন্দ্রীয় নির্বাহী পরিষদের সদস্য ছিলেন মতিউর রহমান নিজামী। এরপর ১৯৮৩ সালে পদোন্নতি পেয়ে দলের সহকারী সেক্রেটারি জেনারেল হন। ১৯৮৮ সাল পর্যন্ত ওই পদে থেকে দলের সেক্রেটারি জেনারেলের দায়িত্ব পান নিজামী। গোলাম আযম আমিরের পদ থেকে অবসরে গেলে ২০০০ সাল থেকে নিজামীর নেতৃত্বেই পরিচালিত হয় জামায়াতে ইসলামী। পাবনা-১ আসন থেকে তিনবার সংসদ সদস্য নির্বাচিত হলে নিজামীকে ২০০১ সালে মন্ত্রিত্ব দেন বিএনপি প্রধান খালেদা জিয়া। প্রথমে দুই বছর কৃষি মন্ত্রীর দায়িত্বে থেকে সরকারের পরের তিন বছর ছিলেন শিল্পমন্ত্রীর দায়িত্বে। শিল্পমন্ত্রী হিসেবে দায়িত্ব পালনকালে নিজামী ভারতের বিচ্ছিন্নতাবাদী সংগঠন উলফার জন্য পাচারের পথে চট্টগ্রামে আটক হওয়া ১০ ট্রাক অস্ত্র পাচারের মামলায় জাড়িয়ে পড়েন। এই মামলার রায়ে ফাঁসির দণ্ড পাওয়া আসামিদের মধ্যে নিজামীও রয়েছেন।কন্টেইনার ডিপোর ইজারা নিয়ে গেটকো দুর্নীতি মামলারও আসামি সাবেক শিল্পমন্ত্রী নিজামী।", "url": "https://www.banglatribune.com/country/67481/%E0%A6%AC%E0%A6%A6%E0%A6%B0%E0%A6%A8%E0%A7%87%E0%A6%A4%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%9C%E0%A6%A8%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%A8%E0%A6%BF%E0%A6%A7%E0%A6%BF-%E0%A6%A8%E0%A6%BF%E0%A6%9C%E0%A6%BE%E0%A6%AE%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 484, "scraped_at": "2026-02-05T12:43:12.365425"}
{"title": "স্বপ্ন সত্যি হওয়ার পথে", "body": "শনিবার (১২ই ডিসেম্বর) পদ্মা সেতু প্রকল্পের মূল পাইলিং কাজের উদ্বোধন করতে যাচ্ছেন প্রধানমন্ত্রী শেখ হাসিনা। ২০০১ সালের ৪ জুলাই পদ্মা সেতু প্রকল্পের ভিত্তিপ্রস্তুর স্থাপনের প্রায় ১৪ বছর পর মূল নির্মাণকাজের উদ্বোধন করছেন তিনি। মাওয়া ঘাট থেকে প্রায় এক কিলোমিটার দূরে পদ্মা নদীর উপরে ৭ নম্বর পিলারে মূল পাইলিং শুরু হবে। এটিই হবে সেতুর প্রথম মূল পাইল ড্রাইভিং। আগামী ১২ডিসেম্বর প্রধানমন্ত্রী এখান থেকেই সেতুর মূল পাইলিং উদ্বোধন করবেন। ওইদিন জাজিরা প্রান্তে নদী শাসনের কাজও উদ্বোধন করবেন তিনি। মূল সেতুর নির্বাহী প্রকৌশলী দেওয়ান আবদুল কাদের জানান, মাওয়া প্রান্ত থেকে দূরে পদ্মার ওপর ৭ নম্বর পিলারে পাইল ড্রাইভ করা হবে। মাওয়া ও জাজিরার মধ্যে পদ্মা নদীতে ৭ নম্বর পিলারে উদ্বোধন মঞ্চ তৈরি করা হয়েছে। তিনি আরও জানান, পাঁচ হাজার স্থায়ী জনবলসহ ২০ হাজারের বেশি লোক পদ্মা সেতু নির্মাণে দিন-রাত কাজ করে যাচ্ছেন। দ্বিতল সেতুটি কংক্রিট আর স্টিল দিয়ে নির্মাণ করা হবে। ওপর তলায় গাড়ি চলাচল করবে, আর নিচতলায় ট্রেন। ২৮ হাজার ৭৯৩ কোটি ৩৯ লাখ টাকা ব্যয়ে ৬ দশমিক ১৫ কিলোমিটার দৈর্ঘ্যের এই বিশাল সেতুর নির্মাণ কাজ ২০১৮ সালের মধ্যেই শেষ হবে বলে আশা প্রকাশ করেন তিনি। এই সেতু নির্মিত হলে দক্ষিণ-পশ্চিমাঞ্চলীয় ২১ জেলার সঙ্গে ঢাকাসহ সারাদেশের সড়ক যোগাযোগ স্থাপিত হবে। যেভাবে বাস্তবায়িত হচ্ছে স্বপ্নের সেতু: মূল সেতুর নির্বাহী প্রকৌশলী দেওয়ান আবদুল কাদের জানান, সেতু প্রকল্প বাস্তবায়নের সুবিধার্থে সমস্ত কর্মপ্রক্রিয়াকে পাঁচ ভাগে ভাগ করে কাজ চলছে। চলছে সেতুর সঙ্গে সংযোগ স্থাপনের জন্য রাস্তা নির্মাণ, মাটি পরীক্ষা, নদীর ওপর প্লাটফর্ম নির্মাণ, পাইল তৈরিসহ বিভিন্ন কাজকর্ম। পাশাপাশি চলছে ভূমি অধিগ্রহণে ক্ষতিগ্রস্তদের পুনর্বাসন কাজ। এছাড়া নদী তীর থেকে বিশাল ক্রেনের মাধ্যমে মালপত্র ওঠানামার কাজ চলছে। পদ্মা নদীর দুই পারে সেতুর সংযোগ সড়ক নির্মাণ কাজ পুরোদমে এগিয়ে চলছে। সড়কটি মুন্সীগঞ্জ জেলার লৌহজং থানার মেদিনীমণ্ডল ও কুমারভোগ এই দুই ইউনিয়নের মধ্য দিয়ে গেছে। অন্যপ্রান্তে শরিয়তপুর জেলার জাজিরা থানার নাওডোবা ইউনিয়নের মধ্যে দিয়ে চার লেনের সাড়ে ১০ কিলোমিটার সংযোগ সড়ক নির্মাণ কাজ চলছে। এদিকে প্রায় আড়াই কিলোমিটার মাওয়ার সংযোগ সড়ক তৈরির অগ্রগতি সবচেয়ে বেশি। একইসঙ্গে তৈরি হচ্ছে টোল বুথ, কালভার্টসহ অন্যান্য অবকাঠামো। মূল সেতু নির্মাণের কাজ করছে চায়না মেজর ব্রিজ ইঞ্জিনিয়ারিং কন্সট্রাকশন কোম্পানি। এছাড়া অন্যান্য প্রকল্পে কাজ করছে আলাদা ঠিকাদার প্রতিষ্ঠান। তিন বছরের মধ্যে কাজ শেষ করার শর্তে সংযোগ সড়ক ও টোল প্লাজা নির্মাণ কাজ করছে যৌথভাবে আবদুল মোনেম নিমিটেড ও মালয়েশিয়ার এইচসিএম নামের দু’টি ঠিকাদারী প্রতিষ্ঠান। প্রকল্পের সার্বিক কাজ তদারকির দায়িত্ব দেওয়া হয়েছে দক্ষিণ কোরীয় প্রতিষ্ঠান কোরিয়ান এক্সপ্রেসওয়ে ও বাংলাদেশ সেনাবাহিনীকে। মূল সেতুর নির্বাহী প্রকৌশলী দেওয়ান আবদুল কাদের জানান, পদ্মা সেতু দাঁড়াবে ৪২টি পিলারের ওপর, এরমধ্যে ৪০টি পানির ওপর এবং ২টি নদীর তীরে । সেতুর উভয় প্রান্তে তিন কিলোমিটার সংযোগ সেতুর ২৪টি পাইল হবে। মূল সেতুর ৪০টি পিলারে ছয়টি করে ২৪০টি এবং দুই পারের দুটিতে ১২টি করে ২৪টিসহ মোট ২৬৪টি পাইল করতে হবে। ১৫০ মিটার পরপর পিলার বসানো হবে। ইতোমধ্যে চারটি ট্রায়াল পাইল এবং একটি কন্সট্রাকশন ট্রায়াল পাইল বসানো হয়ে গেছে। আর ১২ ডিসেম্বরে শুরু হচ্ছে মূল ট্রায়াল পাইল। প্রকৌশলী বলেন, সূক্ষ্ম পরিমাপের জন্য একটি ‘লেভেল মেশিন’ ব্যবহার করা হচ্ছে, যেন প্রত্যেকটি পাইল সঠিক দূরত্বে বসানো যায়। পদ্মা সেতু প্রকল্পের মোট ব্যয় ২৮ হাজার ৭৯৩ কোটি ৩৯ লাখ টাকা হলেও মূল সেতু তৈরিতে ব্যয় হবে ১২ হাজার ১৩৩ কোটি ৩৯ লাখ টাকা। নদী শাসনে ব্যয় হবে আট হাজার ৭০৭ কোটি ৮১ লাখ টাকা এবং অন্যান্য কাজে ব্যয় হবে সাত হাজার ১৫২ কোটি ১৯ লাখ টাকা। জানা গেছে, নদী শাসন করা হবে ১৩ দশমিক ৬ কিলোমিটার। মাওয়া অংশে ১ দশমিক ৬ কিলোমিটার, জাজিরা অংশে হবে ১২ কিলোমিটার। চীনা প্রতিষ্ঠান সিনোহাইড্রো করপোরেশন এ কাজ করছে। পদ্মা সেতু প্রকল্পে জমি অধিগ্রহণ: ভূমি অধিগ্রহণ ও পুনর্বাসন কাজও সন্তোষজনকভাবে এগিয়ে যাচ্ছে। প্রকল্পে ভূমি অধিগ্রহণ কাজের অগ্রগতি হয়েছে ৯৫ ভাগ।এ বিষয়ে পদ্মা সেতু পুনর্বাসন প্রকল্পের নির্বাহী প্রকৌশলী মো. তোফাজ্জেল হোসেন বলেন, মুন্সীগঞ্জের মাওয়া প্রান্তে যশলদিয়া ও কুমারভোগ পুনর্বাসন প্রকল্প ও অতিরিক্ত আরও ২টি পুনর্বাসন কেন্দ্রের জন্য ৩০ দশমিক ৮ হেক্টর জমি অধিগ্রহণ করা হয়েছে। পুনর্বাসন কেন্দ্রগুলোতে সর্বমোট ৯৯৮টি প্লট তৈরি করা হয়েছে। ৬৫০টি প্লট ইতোমধ্যে ভূমির মালিকদের মধ্যে বিতরণ করা হয়েছে। বাকিগুলো বিতরণের কাজ প্রক্রিয়াধীন। ক্ষতিপূরণের টাকায় হজ পালন: মাওয়ার কুমারভোগে পদ্মা বহুমুখী পুনর্বাসন কেন্দ্রের নাম রাখা হয়েছে হাজিপাড়া। পদ্মাসেতু প্রকল্পের পুনর্বাসন কেন্দ্রের বাসিন্দা হাজী ফয়জুল মোড়ল (৬৫) জানান, ‘প্রকল্পের কাজে দিয়েছি বাপদাদার ৪০ শতক জমি। ক্ষতিপূরণ হিসাবে পুনর্বাসন কেন্দ্রে পেয়েছি ৭ শতক জমি ও ৫০ লাখ টাকা। সেই টাকা দিয়ে আমি, আমার স্ত্রী আছিয়া বেগম, বড় বোন মাকছুদা খাতুন ও মা হালিমা খাতুন ১৩ লাখ টাকা খরচ করে হজ করে এসেছি।’ ক্ষতিপূরণের টাকায় হজ করে এসেছেন আরও অনেকে। কথা হয় মো. আব্দুর রাজ্জাক, শুকুর হাওলাদার, আদেল শেখ, আবু বকর, ঈমান আলী, আব্দুল খালেক ও আর্শেদ আলীর ও সৈয়দ মিয়ার সঙ্গে। তারা সবাই হজ করে এসেছেন। ফয়জুল মোড়ল বলেন, ‘কয়জনের নাম বলবো। কয়েক ঘর বাদে সবাই এখন হাজি। পদ্মাসেতুর কারণে এটা হয়ে গেছে হাজিপাড়া।’ মো. দাদন তালুকদার জানান, তার ৪৫ শতক জমি ও বাড়ির বিনিময়ে এখানে ৭ শতক জমি ও ৬০ লাখ টাকা পেয়েছেন। সাত শতক জমির উপর নির্মাণ করছেন দুইতলা পাকা দালান। তবে জমি এখনও তার নামে নিবন্ধিত হয়নি। তবে পদ্মা সেতু প্রকল্পে জমি অধিগ্রহণের টাকা পাননি অনেকেই। জমি অধিগ্রহণের পুনর্বাসন কেন্দ্রে প্লটও জোটেনি কারও কারও। লৌহজং উপজেলার দক্ষিণ মেদিনীমণ্ডল গ্রামের বাসিন্দা মঙ্গল শেখ বলেন, তার ৬১ শতাংশ জমি পদ্মা সেতুর জন্য অধিগ্রহণ করা হয়েছে। শতাংশ প্রতি সরকার টাকা দিচ্ছে ২ লাখ ২০ হাজার টাকা। সেই মোতাবেক সব মিলিয়ে জমি অধিগ্রহণ বাবদ মঙ্গল শেখ পাবেন এক কোটি ২৫ লাখ টাকার ওপরে। টাকা পেয়ে থাকলেও এখনও পর্যন্ত তিনি প্লট পাননি। মঙ্গল শেখের মত আরও অনেকেই পদ্মা সেতুর জমি অধিগ্রহণের প্লট পাননি। এমন আক্ষেপ দক্ষিণ মেদেনীমণ্ডল গ্রামের জুলেখা বেগমসহ আরও অনেকেরই। জমি অধিগ্রহণের পর সরকারঘোষিত টাকা পেলেও প্লট বুঝে পাননি তারা। মাওয়ায় উৎসব মুখর পরিবেশ, ব্যাপক প্রস্তুতি: মাওয়ায় প্রধানমন্ত্রীর আগমনকে কেন্দ্র করে চলছে ব্যাপক প্রস্তুতি। জনসমাবেশকে সফল করতে আড়াই লাখ লোক সমাগমের প্রস্তুতি নেওয়া হয়েছে। এ নিয়ে মুন্সীগঞ্জের প্রতিটি থানা, ইউনিয়ন, ওয়ার্ড ও পাড়া মহল্লায় নেতা কর্মীদের নিয়ে দফায় দফায় সভা-সমাবেশ, পোস্টারিং চলছে। সব কিছু মিলিয়ে প্রধানমন্ত্রীর আগমনকে ঘিরে বিরাজ করছে উৎসবের আমেজ। স্থানীয় সংসদ সদস্য অধ্যাপক সাগুফতা ইয়াসমিন এমিলি এ বিশাল আয়োজনের দেখাশোনা করছেন। তিনি জানান, পদ্মা সেতু প্রধানমন্ত্রীর একটি চ্যালেঞ্জিং কাজ। দীর্ঘ প্রতিক্ষার পর সে চ্যালেঞ্জ সফল হতে যাচ্ছে। শুধু বিক্রমপুরের মানুষই নয়। প্রধানমন্ত্রীকে অভ্যর্থনা জানাতে ছুটে আসবে পদ্মার ওপারের মানুষও। সড়ক পরিবহন ও সেতু মন্ত্রী ওবায়দুল কাদের প্রায় প্রতিদিনই প্রকল্প এলাকায় যাচ্ছেন। প্রকল্প পরিচালকসহ অন্য কর্মকর্তারাও ব্যস্ত সময় পার করছেন বলে জানালেন প্রকল্প পরিচালক মো. শফিকুল ইসলাম।", "url": "https://www.banglatribune.com/country/59527/%E0%A6%B8%E0%A7%8D%E0%A6%AC%E0%A6%AA%E0%A7%8D%E0%A6%A8-%E0%A6%B8%E0%A6%A4%E0%A7%8D%E0%A6%AF%E0%A6%BF-%E0%A6%B9%E0%A6%93%E0%A7%9F%E0%A6%BE%E0%A6%B0-%E0%A6%AA%E0%A6%A5%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "তানজিল হাসান, মুন্সীগঞ্জ", "category": "country", "language": "bn", "token_count": 995, "scraped_at": "2026-02-05T12:43:16.113268"}
{"title": "ডোমারে ট্রাক চাকায় দাদী-নাতনি নিহত", "body": "বিলুপ্ত ছিটমহলের বাসিন্দাদের বিদায় জানাতে গিয়ে ট্রাকের চাকায় পিষ্ট হয়ে দাদী ও নাতনির মৃত্যু হয়েছে। সোমবার বিকালে উপজেলার চিলাহাটি-ডোমার সড়কের বিডিআর ক্যাম্প সংলগ্ন এলাকায় এ দুর্ঘটনা ঘটে। ডোমার থানা ভারপ্রাপ্ত কর্মকর্তা মো. মোয়াজ্জেম হোসেন ঘটনার সত্যতা নিশ্চিত করেছেন। নিহতরা হলেন, উপজেলার ভোগডাবুড়ি ইউনিয়নের বিওপি বাজার প্রমানাকি পাড়ার মামুদের স্ত্রী রহিমা বেগম (৫০) ও তার নাতনি সাহাদাত হোসেনের মেয়ে সুমাইয়া আক্তার (১০)। স্থানীয়রা জানান, সোমবার দ্বিতীয় দফায় পঞ্চগড় জেলার বিলুপ্ত ছিটমহল বাসীদের বিদায় জানাতে ভারত-বাংলাদেশ সীমানার কাছে যান দাদী ও নাতনি। ছিটমহল বাসীদের বিদায় জানানোর পর ফিরে আসার পথে বিডিআর ক্যাম্পের কাছে আসলে ছিটমহল বাসীদের মালামাল বহনের জন্য ব্যবহৃত একটি ট্রাকের চাকায় পিষ্ট হয়ে ঘটনাস্থলেই তারা দুজন নিহত হন।", "url": "https://www.banglatribune.com/country/59010/%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%9A%E0%A6%BE%E0%A6%95%E0%A6%BE%E0%A7%9F-%E0%A6%A6%E0%A6%BE%E0%A6%A6%E0%A7%80-%E0%A6%A8%E0%A6%BE%E0%A6%A4%E0%A6%A8%E0%A6%BF-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি।।", "category": "country", "language": "bn", "token_count": 108, "scraped_at": "2026-02-05T12:43:18.053501"}
{"title": "জলঢাকায় চলছে ১৫ দিনব্যাপী রাস মেলা", "body": "নীলফামারীর জলঢাকা উপজেলার গাবরোল বটতলা দুর্গা মন্দির প্রাঙ্গণে চলছে হিন্দু ধর্মালম্বীদের শ্রীকৃষ্ণের রাসলীলা বা রাস মেলা। ২৬ নভেম্বর শুরু হওয়া মেলা চলবে ১০ ডিসেম্বর পর্যন্ত। ১৯৭১ সালের মুক্তিযুদ্ধের ভাস্কর্য নিয়ে সাজানো হয়েছে রাস মেলায়। মেলায় দূর-দূরান্ত থেকে লোকজন আসছে। মুক্তিযুদ্ধের ভাস্কর্য ছাড়াও বেহুলা ভাসান, রামসীতার বনবাস, রাবণ বধসহ পৌরাণিক কাহিনীর দৃষ্টি নন্দন ভাস্কর্য। এছাড়াও মুক্তিযুদ্বের বীরঙ্গনাদের ছবি, কৃষ্ণের যুগল মিলন, লোকনাথ ব্র‏ম্মচারী, নিমাই সন্ন্যাসী, সত্য যুগের হরিও স্থান পেয়েছে। রাস মেলা উপলক্ষে এসব ভাস্কর্য তৈরি করা হয়েছে। আয়োজকরা বলছেন, এসব ভাস্কর্যগুলো দেখতে প্রতিদিন হাজার হাজার মানুষের ঢল নামে। ***বাংলা ট্রিবিউনে প্রকাশিত কোনও সংবাদ, কলাম, তথ্য, ছবি, কপিরাইট আইনে পূর্বানুমতি ছাড়া ব্যবহার দণ্ডনীয় অপরাধ। অনুমতি ছাড়া ব্যবহার করলে কর্তৃপক্ষ আইনি ব্যবস্থা গ্রহণ করবে।", "url": "https://www.banglatribune.com/country/59507/%E0%A6%9C%E0%A6%B2%E0%A6%A2%E0%A6%BE%E0%A6%95%E0%A6%BE%E0%A6%AF%E0%A6%BC-%E0%A6%9A%E0%A6%B2%E0%A6%9B%E0%A7%87-%E0%A7%A7%E0%A7%AB-%E0%A6%A6%E0%A6%BF%E0%A6%A8%E0%A6%AC%E0%A7%8D%E0%A6%AF%E0%A6%BE%E0%A6%AA%E0%A7%80-%E0%A6%B0%E0%A6%BE%E0%A6%B8-%E0%A6%AE%E0%A7%87%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 112, "scraped_at": "2026-02-05T12:43:19.910722"}
{"title": "চাঁপাইয়ে নবনির্বাচিত মেয়রসহ ১৩ জামায়াত নেতার বিরুদ্ধে মামলা", "body": "চাঁপাইনবাবগঞ্জের গোমস্তাপুরের আড্ডায় গোপন বৈঠক করার সময় ৬টি ককটেল ও লিফলেটসহ এক জামায়াত নেতাকে গ্রেফতার করেছে থানা পুলিশ। এ ঘটনায় চাঁপাইনবাবগঞ্জ সদর পৌরসভার নবনির্বাচিত মেয়রসহ ১৩ জামায়াত নেতার বিরুদ্ধে মামলা দায়ের করেছে পুলিশ।গ্রেফতারকৃত জামায়াত নেতা নওগাঁর নিয়ামতপুর থানার চোরাসমাসপুর গ্রামের মোহবুল হকের ছেলে মাহিদুল ইসলাম (৩২)। তিনি জামায়াতের নওগাঁ জেলার সাংগঠনিক সম্পাদক।গোমস্তাপুর থানার ওসি গোলাম মূর্তুজা জানান, মঙ্গলবার দুপুরে জেলার ভোলাহাট, গোমস্তাপুর, নাচোল, সদর উপজেলা ও নওগাঁর নিয়ামতপুর উপজেলার জামায়াত নেতারা গোপন বৈঠক করছিলেন। এ খবর পেয়ে পুলিশ অভিযান চালায়। পুলিশের উপস্থিতি টের পেয়ে অন্য নেতারা পালিয়ে যেতে সক্ষম হলেও ধরা পড়েন মাহিদুল ইসলাম। তার কাছে থেকে ৬টি ককটেলসহ নিজামীর মুক্তির লিফলেট জব্দ করে পুলিশ। গ্রেফতারকৃত জামায়াত নেতাকে আদালতের মাধ্যমে কারাগারে পাঠানো হয়েছে।তিনি আরও জানান, এ ব্যাপারে গোমস্তাপুর থানায় জেলা জামায়াতের আমীর ও নবনির্বাচিত মেয়র মো. নজরুল ইসলাম, সদর উপজেলা পরিষদের চেয়ারম্যান মোখলেসুর রহমানসহ ভোলাহাট, নাচোল ও গোমস্তাপুর উপজেলার ১৩ জামায়াত নেতার বিরুদ্ধে নাশকতা ও বিষ্ফোরক মামলা দায়ের করা হয়েছে। /জেবি/টিএন/আপ-এআর/", "url": "https://www.banglatribune.com/country/rajshahi/67679/%E0%A6%9A%E0%A6%BE%E0%A6%81%E0%A6%AA%E0%A6%BE%E0%A6%87%E0%A7%9F%E0%A7%87-%E0%A6%A8%E0%A6%AC%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%BF%E0%A6%A4-%E0%A6%AE%E0%A7%87%E0%A7%9F%E0%A6%B0%E0%A6%B8%E0%A6%B9-%E0%A7%A7%E0%A7%A9-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%A8%E0%A7%87%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁপাইনবাবগঞ্জ প্রতিনিধি", "category": "country", "language": "bn", "token_count": 151, "scraped_at": "2026-02-05T12:43:21.936644"}
{"title": "জাবিতে শিক্ষকদের কর্মবিরতি চলছে", "body": "বিশ্ববিদ্যালয় শিক্ষকদের জন্য অষ্টম জাতীয় বেতন কাঠামোয় অর্থমন্ত্রীর দেওয়া প্রতিশ্রুতি পূরণ ও অসঙ্গতি দূরীকরণের দাবিতে জাহাঙ্গীরনগর বিশ্ববিদ্যালয় শিক্ষক সমিতির ডাকা ছয় দিনের কর্মবিরতির শেষ দিন চলছে শনিবার। সকাল থেকে শিক্ষকরা ক্লাস-পরীক্ষা বন্ধ রেখেছেন।জাবি শিক্ষক সমিতির সভাপতি অধ্যাপক খবির উদ্দিন বাংলা ট্রিবিউনকে বলেন, এই মুহূর্তে বাংলাদেশ শিক্ষক সমিতি ফেডারেশনের সাধারণ সভা চলছে। ফেডারেশনের সভার সিদ্ধান্ত মোতাবেক পরবর্তী কর্মসূচি ঘোষণা করা হবে।শনিবার সকাল থেকেই বিশ্ববিদ্যালয়ের একাডেমিক ভবন গুলোর শ্রেণিকক্ষে তালা ঝুলতে দেখা গেছে। তবে বিভিন্ন বিভাগে পূর্বঘোষিত পরীক্ষাগুলো যথাসময়ে অনুষ্ঠিত হচ্ছে।এদিকে, প্রশাসনিক কার্যক্রম যথারীতি সচল রয়েছে। নতুন শিক্ষাবর্ষে ভর্তি সংক্রান্ত কার্যক্রম ও শিক্ষক সমিতির নির্বাচনি কার্যক্রমও চলছে। এর আগে গত ২৭ ডিসেম্বর দুপুরে জহির রায়হান মিলনায়তনের সেমিনার কক্ষে অনুষ্ঠিত এক সংবাদ সম্মেলনে কর্মবিরতির ঘোষণা দেয় শিক্ষক সমিতি। ওইদিন শিক্ষক সমিতির জরুরি সাধারণ সভায় এ সিদ্ধান্ত নেওয়া হয়। এছাড়া রবিবার (৩ জানুয়ারি) জাবি শিক্ষক সমিতির জরুরি সাধারণ সভা অনুষ্ঠিত হবে। এর মধ্যে দাবি পূরণ না হলে জাবি শিক্ষক সমিতি পৃথকভাবে আন্দোলনের ঘোষণা দেবে বলে ওই সংবাদ সম্মেলনে জানানো হয়।", "url": "https://www.banglatribune.com/country/66441/%E0%A6%9C%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A6%AC%E0%A6%BF%E0%A6%B0%E0%A6%A4%E0%A6%BF-%E0%A6%9A%E0%A6%B2%E0%A6%9B%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জাবি প্রতিনিধি", "category": "country", "language": "bn", "token_count": 156, "scraped_at": "2026-02-05T12:43:23.780883"}
{"title": "কুড়িগ্রামে দলবদ্ধ প্রচারণায় এগিয়ে বিএনপি, দ্বিধা-বিভক্ত আওয়ামী লীগ", "body": "পৌরসভা নির্বাচনকে সামনে রেখে কুড়িগ্রামে চলছে জমজমাট নির্বাচনি প্রচার-প্রচারণা। রাস্তার মোড় কিংবা চায়ের দোকান থেকে বাড়ির উঠান, এমনকি রাস্তার ওপরে সুতায় ঝোলানো পোস্টার—সব জায়গায় এখন পৌর নির্বাচনের উত্তাপ। সরেজমিন পর্যবেক্ষণে দেখা গেছে, প্রতীক বরাদ্দের পর থেকেই ভোটারদের কাছে গিয়ে ভোট ও দোয়া চাইছেন প্রার্থী ও তাদের কর্মীরা। অন্যদিকে, ভোটাররা এখনই কাউকে বিমুখ না করে বলছেন, তারা নির্বাচিত করবেন যোগ্য প্রার্থীকেই। অনেকের মতে কাকে ভোট দেবো তা ঠিক করবো ভোটের দু’একদিন আগে। কুড়িগ্রাম পৌরসভার এবারের নির্বাচনে শুরুটা নিরুত্তাপ থাকলেও এখন মাঠ বেশ জমে উঠেছে। দিনের বেলা চারদিকে মাইকে প্রচারণার আওয়াজ আর সন্ধ্যা হলেই বাড়ি বাড়ি গিয়ে প্রার্থী ও তাদের সমর্থকদের ভোটের আবেদনে বেশ রমরমা হয়ে উঠেছে ভোটের পরিবেশ। এদিকে গত কয়েকদিন ধরে এ জেলায় জেঁকে বসেছে শীত ও হিম কুহেলি ঠাণ্ডা বাতাস। তবে এসবের সঙ্গে পাল্লা দিয়েই যেন বাড়ছে ভোটের প্রচারণা। মেয়র ও কাউন্সিলর প্রার্থী কেউ পিছিয়ে নেই প্রচারণায়। কুড়িগ্রাম পৌরসভার উন্নয়নকে গুরুত্ব দিয়ে প্রচারণা চালাচ্ছেন মেয়র ও কাউন্সিলর প্রার্থীরা। এলাকার মানুষের কাছে গিয়ে লিফলেট বিলি করে দিচ্ছেন উন্নয়নের নানা প্রতিশ্রুতি। আর ভোটাররাও প্রাধান্য দিচ্ছেন রাস্তাঘাটসহ পৌরসভা এলাকার অবকাঠামোগত উন্নয়নকে।গায়ে গরম পোশাক কিংবা চাদরমুড়ি দিয়ে বাড়ি বাড়ি যাচ্ছেন প্রার্থীরা। দিনের বেলা বিভিন্ন দোকান কিংবা ব্যবসা প্রতিষ্ঠানে গিয়ে ভোটের প্রচারণা চালালেও সন্ধ্যা হতেই ছুটছেন আবাসিক এলাকাগুলোতে। বিভিন্ন কর্মজীবী মানুষ দিনের বেলা বাড়িতে থাকেন না বলে তাদের এই কৌশল নিতে হচ্ছে বলে জানা গেছে।এদিকে মেয়র পদে কুড়িগ্রাম পৌরসভায় আওয়ামী লীগ ও বিএনপি ছাড়াও ইসলামী শাসনতন্ত্র আন্দোলনের প্রার্থী থাকলেও তাদের প্রার্থী কিংবা প্রতীক হাত পাখা নিয়ে ভোটারদের মাঝে তেমন আগ্রহ দেখা যাচ্ছে না। ভোটারদের মূল আলোচনায় রয়েছে প্রধান দুই রাজনৈতিক দলের প্রতীক নৌকা ও ধানের শীষ। মেয়র পদে আওয়ামী লীগের প্রার্থী হিসেবে মনোনয়ন পাওয়া আব্দুল জলিল দিন-রাত নির্বাচনি প্রচারণা করলেও দলের সর্বস্তরের নেতা-কর্মীদের তেমন সহায়তা পাচ্ছেন না বলে আওয়াজ রয়েছে আওয়ামী লগের ভেতর থেকেই। জেলা আওয়ামী লীগের একটি অংশ তার নির্বাচনি প্রচারণায় মাঠে থাকলেও এখন পর্যন্ত পুরো দল তার নির্বাচনি প্রচারণায় অংশ নেয়নি। এতে করে কুড়িগ্রাম পৌরসভায় আওয়ামী লীগের ভোট ব্যাংকে বিভাজন দেখা দিতে পারে বলে অনেকে আশঙ্কাও করছেন। নৌকা প্রতীক পাওয়া দলের প্রাথী আব্দুল জলিল এর সত্যতাও স্বীকার করেছেন। তিনি বাংলা ট্রিবিউনকে বলেন, আমি কারও নাম উল্লেখ করতে চাই না। তবে আমি মনে করি আমার নির্বাচনি প্রচারণায় পুরো দল অংশ না নেওয়ার পেছনে ব্যক্তি স্বার্থ রয়েছে। আমি নির্বাচিত হলে কারও স্বার্থে আঘাত আসতে পারে এই আশঙ্কায় হয়তো আমাকে সহযোগিতা করা হচ্ছে না। আব্দুল জলিল আরও জানান, আমি তিন তিন বার পৌর নির্বাচন করেছি কিন্তু আমি ভোটে নির্বাচিত হলেও কালো টাকার শক্তির কাছে পরাজিত হয়েছি। তবে এবারে আমি আশাবাদী দলীয় প্রতীক নিয়ে নির্বাচনে জয়ী হবোই। জনগণের কাছ থেকে কেমন সাড়া পাচ্ছেন—এমন প্রশ্নের উত্তরে আওয়ামী লীগের এই প্রার্থী জানান, বিগত বছরগুলোর মতো এবারও জনগণের সমর্থন আমার দিকেই রয়েছে। ভোটাররাই আমাকে আশ্বস্ত করছেন যে তারাই আমার বিজয় ছিনিয়ে আনবেন। তবে সর্বস্তরের নেতা-কর্মীর অংশগ্রহণে প্রচারণায় এগিয়ে রয়েছেন বিএনপি মনোনীত প্রার্থী নূর ইসলাম নুরু। পৌরসভায় নির্বাচনে জয়ের ব্যাপারে অত্যন্ত আশাবাদী বিএনপি সমর্থিত এই মেয়র প্রার্থী। বর্তমান মেয়র থাকাবস্থায় নির্বাচনে অংশ নেওয়া এই প্রার্থীকে তার জয়ের ব্যাপারে বেশ আত্মবিশ্বাসী দেখা গেছে। দলের স্থানীয় পর্যায়ের নেতা-কর্মী ছাড়াও তার প্রাচারণায় অংশ নিচ্ছেন কেন্দ্রের নেতারা। এরই ধারাবাহিকতায় কুড়িগ্রামে দলীয় প্রার্থীর নির্বাচনি প্রচারণায় অংশ নিতে এসেছেন বিএনপির স্থায়ী কমিটির সদস্য লে. জেনারেল (অব.) মাহবুবুর রহমান। শনিবার বিকেল থেকে সন্ধ্যা পর্যন্ত কুড়িগ্রাম জেলার নাগেশ্বরী পৌরসভায়, রাতে কুড়িগ্রাম পৌরসভায় এবং রবিবার সকালে উলিপুর পৌরসভায় দলীয় প্রার্থীর পক্ষে গণসংযোগ ও প্রচারণা চালান তিনি। এসময় বিএনপি রংপুর বিভাগীয় সাংগঠনিক সম্পাদক আসাদুল হাবিব দুলু, জেলা বিএনপির সভাপতি তাসভির-উল ইসলাম ও সাধারণ সম্পাদক সাইফুর রহমান রানাসহ বিএনপি নেতৃবৃন্দ উপস্থিত ছিলেন। এছাড়া বিএনপির জেলা কমিটির প্রথম সারির নেতাদের দেখা গেছে নিয়মিত দলীয় প্রার্থী ও প্রতীকের প্রচারণা চালাতে। প্রতিদিন প্রতিটি ওয়ার্ড ও পাড়া মহল্লায় দলটির নেতাকর্মী ও সমর্থকদের বাড়ি বাড়ি গিয়ে নিজেদের প্রার্থীর পক্ষে ভোট চাইতে দেখা যাচ্ছে। পৌর এলাকার প্রতিটি বাড়িতেই তাদের কোনও না কোনও টিম ভোট চাইতে মানুষের বাড়িতে বাড়িতে যাচ্ছে বলে জানা গেছে। তবে, ভোটাররা বলছেন, পৌরসভার সমস্যা নিরসনে এবং উন্নয়নের স্বার্থে যোগ্য প্রার্থীকেই নির্বাচিত করবেন তারা।", "url": "https://www.banglatribune.com/country/63363/%E0%A6%95%E0%A7%81%E0%A7%9C%E0%A6%BF%E0%A6%97%E0%A7%8D%E0%A6%B0%E0%A6%BE%E0%A6%AE%E0%A7%87-%E0%A6%A6%E0%A6%B2%E0%A6%AC%E0%A6%A6%E0%A7%8D%E0%A6%A7-%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A6%A3%E0%A6%BE%E0%A7%9F-%E0%A6%8F%E0%A6%97%E0%A6%BF%E0%A7%9F%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আরিফুল ইসলাম, কুড়িগ্রাম", "category": "country", "language": "bn", "token_count": 619, "scraped_at": "2026-02-05T12:43:26.019505"}
{"title": "জাতীয় হ্যান্ডবল ফাইনালে বিজিবি-পুলিশ লড়াই", "body": "এক্সিম ব্যাংক ২৫তম জাতীয় পুরুষ হ্যান্ডবলের ফাইনালে পৌঁছেছে বর্ডার গার্ড বাংলাদেশ (বিজিবি) ও বাংলাদেশ পুলিশ। মঙ্গলবার শহীদ (ক্যাপ্টেন) এম. মনসুর আলী জাতীয় হ্যান্ডবল স্টেডিয়ামে অনুষ্ঠিত প্রথম সেমিফাইনালে বর্ডার গার্ড বাংলাদেশ ৩৮-১০ গোলে চট্টগ্রাম জেলাকে পরাজিত করে।দ্বিতীয় সেমিফাইনালে বাংলাদেশ পুলিশ ৫৩-৩৮ বাংলাদেশ আনসারকে হারিয়ে নিশ্চিত করে ফাইনালের টিকিট।বিজিবি প্রথমার্ধে ২৫-৯ গোলে এগিয়ে ছিল। বিজিবির মেহেদী হাসান ৮টি ও সুধন বড়ুয়া ৭টি গোল এবং চট্টগ্রাম জেলার পক্ষে নিউটন দাশ, সুমন সাহা ও মেসবাহ উদ্দিন যথাক্রমে ২টি করে গোল করেন।আনসারের বিপক্ষে পুলিশ প্রথমার্ধে ৩২-১৫ গোলে এগিয়ে ছিল। বাংলাদেশ পুলিশের মাহবুবুল আলম ২০টি ও সোহাগ হোসেন ১২টি গোল এবং বাংলাদেশ আনসারের পক্ষে মো. সাইদুর রহমান ১১টি ও মো. আসাদুল ইসলাম ১০টি গোল করেন।আগামীকাল দুপুর ৩টায় ফাইনাল ও দুপুর ১টা ৩০মিনিটে সেমিফাইনালে হারা দুটি দলের মাঝে ৩য়-৪র্থ স্থান নির্ধারণী খেলা অনুষ্ঠিত হবে।", "url": "https://www.banglatribune.com/sport/other-sports/60673/%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%B9%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%AC%E0%A6%B2-%E0%A6%AB%E0%A6%BE%E0%A6%87%E0%A6%A8%E0%A6%BE%E0%A6%B2%E0%A7%87-%E0%A6%AC%E0%A6%BF%E0%A6%9C%E0%A6%BF%E0%A6%AC%E0%A6%BF-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%B2%E0%A7%9C%E0%A6%BE%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 127, "scraped_at": "2026-02-05T12:43:27.919579"}
{"title": "মুন্সীগঞ্জ হানাদার মুক্ত দিবস পালিত", "body": "আজ ১১ ডিসেম্বর মুন্সীগঞ্জ হানাদার মুক্ত দিবস। ১৯৭১ সালের এই দিনে পাকিস্তানি হানাদারমুক্ত হয় মুন্সীগঞ্জ জেলা। জয় বাংলা স্লোগানে মুখরিত মিছিলে মিছিলে হাজারো মানুষের ঢল নামে রাস্তায় রাস্তায়।চূড়ান্ত বিজয়ের লক্ষ্যে ১১ ডিসেম্বর ভোর থেকে মুক্তিযোদ্ধারা মুন্সীগঞ্জ শহরের বিভিন্ন দিক থেকে হানাদার বাহিনীর সবচেয়ে বড় ক্যাম্প হরগঙ্গা কলেজ ছাত্রাবাসের দিকে এগোতে থাকেন। দুপুরের আগেই ক্যাম্পের সব দিক ঘিরে ফেলেন মুক্তিযোদ্ধারা। কোনো কূল-কিনারা খুঁজে না পেয়ে হানাদার বাহিনী আত্মসমর্পণ করে। শক্রমুক্ত হয় পদ্মা, মেঘনা, ধলেশ্বরী ও ইছামতী-বিধৌত মুন্সীগঞ্জ। এ উপলক্ষ্যে মুন্সীগঞ্জে মুক্তিযোদ্ধা সংসদ, জেলা মুক্তিযোদ্ধা ইউনিট কমান্ড বিভিন্ন কর্মসূচির আয়োজন করে। শুক্রবার সকাল সাড়ে ৯টায় জেলা মুক্তিযোদ্ধা কার্যালয় প্রাঙ্গণ থেকে একটি বর্ণাঢ্য র‌্যালি বের হয়। র‌্যালিটি জুবলী রোড হয়ে জেলা শিল্পকলা একাডেমি ঘুরে আবার জুবিলী রোড হয়ে মুক্তিযোদ্ধা কার্যালয়ের প্রাঙ্গণে এসে শেষ হয়। র‌্যালিতে উপস্থিত ছিলেন- জেলা পরিষদ প্রশাসক আলহাজ্ব মো. মহিউদ্দিন, জেলা প্রশাসক জনাব মোঃ সাইফুল ইসলাম বাদল, সদর উপজেলা র্নিবাহী আফিসার সারাবান তাহুরা, জেলা মুক্তিযোদ্ধা ইউনিট কমান্ডার আনিসউজ্জামান আনিস, বিভিন্ন স্কুল কলেজের শিক্ষক ও শিক্ষার্থীবৃন্দ ও মুন্সীগঞ্জবাসী। পরে মুক্তিযোদ্ধা সংসদ প্রাঙ্গণে বঙ্গবন্ধুর প্রতিকৃতিতে ফুল দিয়ে শ্রদ্ধা জানিয়ে আলোচনা সভা শুরু করা হয়।", "url": "https://www.banglatribune.com/country/59927/%E0%A6%AE%E0%A7%81%E0%A6%A8%E0%A7%8D%E0%A6%B8%E0%A7%80%E0%A6%97%E0%A6%9E%E0%A7%8D%E0%A6%9C-%E0%A6%B9%E0%A6%BE%E0%A6%A8%E0%A6%BE%E0%A6%A6%E0%A6%BE%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A6%AA%E0%A6%BE%E0%A6%B2%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ প্রতিনিধি", "category": "country", "language": "bn", "token_count": 172, "scraped_at": "2026-02-05T12:43:31.501979"}
{"title": "বড়দের নিয়ে ছোটদের গান!", "body": "প্রথমবার প্রকাশ হলো বড়দের নিয়ে ছোটদের গান! শুনতে একটু খটকা লাগার কথা। প্রশ্ন ওঠার কথা- সে আবার কেমন গান? উত্তরে বলা যেতে পারে, এটা আসলেই অন্যরকম একটি গান। যে গানে ছোটদের পক্ষ থেকে বড়দের জন্য রয়েছে কিছু পরামর্শ। জীবনমুখী ঘরানার এই গানটির নাম ‘অবিশ্বাসের দেশে’। স্থপতি এনামুল করিম নির্ঝরের কথা ও সুরে এবং অটমনাল মুনের সংগীতায়োজনে এটি গেয়েছেন শিশুশিল্পী মৃন্ময়ী মেঘা। এটি মেঘার গাওয়া তৃতীয় মৌলিক গান। ‘অবিশ্বাসের দেশে’ গানচিত্রটি প্রকাশ হয়েছে এক নির্ঝরের গান প্রজেক্টের আওতায় গানশালা ইকেএনসি নামের ইউটিউব চ্যানেলে। মৃন্ময়ী মেঘাকে মডেল করে গানটির ভিডিও বানিয়েছেন মুজাহিদ মিজাব। অবিশ্বাসের দেশে:ফাঁকা কলস বাজছে যখন এলোমেলো সুরে/ আবোল তাবোল যা ইচ্ছা তাই শুনছি ঘুরে ঘুরে/ ইতিহাসের নাকের ডগায় পাহারাদার বসে/ ঘুমের ঘোরে সারাটা দিন কপালটাকে ঘষে/ অবিশ্বাসের দেশে/ একটা কিছু করে দেখাও খানিক ভালোবেসে/ ...। এমন রাজনৈতিক কথার অরাজনৈতিক গানটি তৈরি প্রসঙ্গে এনামুল করিম নির্ঝর বলেন, ‌‘সময়টা এমন আসলে, কার কথা কে যে শুনবে সেটা বুঝা কঠিন হয়ে গেছে। আমাদের অন্যায়-অনিয়মগুলো বাচ্চারা অনেকটাই বুঝে হয়তো। কিন্তু তারা তো আর সেসব ধরিয়ে দিতে পারে না। সেখান থেকে মনে হলো, আমাদের (বড়দের) নিয়ে যদি বাচ্চারা গান করে, তাহলে সবার কানে পৌঁছাতে পারে। তাতে যদি আমাদের একটু হুঁশ ফেরে। জানি তাতেও কিছু হয় তো হবে না। আমরা শুধু চেষ্টা করে যেতে পারি। সেই চেষ্টারই ফল মৃন্ময়ী মেঘার কণ্ঠে এই গান।’ হাউ মাউ খাউ:এদিকে ভিন্ন কথার এই গানটি গেয়ে বড়দের পক্ষ থেকে ভালোই প্রশংসা মিলছে শিশুশিল্পী মৃন্ময়ী মেঘার পক্ষে। প্রতিক্রিয়ায় মেঘা বললো, ‘নির্ঝর আংকেলের কথা-সুরে ও মুন আংকেলের সংগীতে এটা আমার দ্বিতীয় গান। এবারের গানটি গেয়েও আমার খুব ভালো লেগেছে। ভিডিওটাও অনেক সুন্দর হয়েছে। আমার জন্য দোয়া করবেন সবাই। যেন আরও সুন্দর সুন্দর গান গাইতে পারি।’ বলা দরকার, চতুর্থ শ্রেণীর শিক্ষার্থী মৃন্ময়ী মেঘার প্রথম মৌলিক গান প্রকাশ হয় ২০২৪ সালে অটমনাল মুনের কথা, সুর, সংগীতে ‘ভূতের রাজা দিলো বর’। ২০২৫ সালে প্রকাশ হয় এনামুল করিম নির্ঝরের কথা-সুরে দ্বিতীয় গান‌ ‘হাউ মাউ খাউ’। ভূতের রাজা দিলো বর:", "url": "https://www.banglatribune.com/entertainment/932511/%E0%A6%AC%E0%A7%9C%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%9B%E0%A7%8B%E0%A6%9F%E0%A6%A6%E0%A7%87%E0%A6%B0-%E0%A6%97%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 303, "scraped_at": "2026-02-05T12:43:33.440754"}
{"title": "‘বর্ণমালার গরব নিয়ে আকাশ জুড়ে উঠব’", "body": "‘নতুন বইয়ের গন্ধ শুঁকে ফুলের মতো ফুটব, বর্ণমালার গরব নিয়ে আকাশ জুড়ে উঠব’—এই স্লোগানে সারা দেশে চলছে পাঠ্যপুস্তক উৎসব দিবস। দেশের সব স্কুলে শিক্ষার্থীদের হাতে বই তুলে দেওয়ার মাধ্যমে উৎসব পালন করা হচ্ছে। শুক্রবার (১ জানুয়ারি)সকাল ১০টার দিকে রাজধানীর ধানমণ্ডি গভর্নমেন্ট ল্যাবরেটরি হাইস্কুল মাঠে শিক্ষামন্ত্রী নুরুল ইসলাম নাহিদ এই উৎসবের উদ্বোধন করেন।শুক্রবার সকাল থেকেই রাজধানীর গভর্নমেন্ট ল্যাবরেটরি হাইস্কুল মাঠে তৈরি হয় উৎসবের আমেজ। সমবেত হতে থাকেন শিক্ষার্থী, অভিভাবক ও শিক্ষকরা। স্কুল মাঠের চারিদিক সাজানো হয় রংবেরংয়ের বেলুন ও রঙিন কাগজে।কোরআন তেলাওয়াত, জাতীয় সংগীত গেয়ে ও নৃত্য পরিবেশনের মাধ্যমে শিক্ষার্থীরা উৎসব পালন করে। ১০টার দিকে বই বিতরণের কার্যক্রম উদ্বোধন করেন শিক্ষামন্ত্রী নুরুল ইসলাম নাহিদ।শিক্ষামন্ত্রী গভর্নমেন্ট ল্যাবরেটরি হাইস্কুলের প্রথম শ্রেণির শিক্ষার্থী ফাইয়াদ উনাইস, দ্বিতীয় শ্রেণির এম এস আকবর খান, তৃতীয় শ্রেণির শরিফ ফারসিদ জিসান, চতুর্থ শ্রেণির কাজী নাফিউ সিরাত, পঞ্চ শ্রেণির মোহাম্মদ আহিদুল ইসলামের হাতে বই তুলে দেন। একই সঙ্গে স্কুলের মাঠে উপস্থিত বিসিএসআইআর উচ্চ বিদ্যালয়ের ষষ্ঠ শ্রেণির আফরোজা আক্তার নিপা, অগ্রণী গার্লস স্কুল অ্যান্ড কলেজের সপ্তম শ্রেণির ঝিনুক আহমেদ জোসি, ধানমণ্ডি সরকারি বালিকা উচ্চ বিদ্যালয়ের অষ্টম শ্রেণির জেবুন নাহার ও ৯ম শ্রেণির জাকিয়া জাহান জয়াকে নতুন বছরের বই তুলে দেন। উদ্বোধনের পর শিক্ষামন্ত্রী বলেন, ২০১০ সালে যখন বিনামূল্যে বই বিতরণ কার্যক্রম শুরু হয় তখন শিক্ষার্থী ছিল আড়াই কোটির মতো। আর এখন শিক্ষার্থী বেড়ে দাঁড়িয়েছে চার কোটি ৪৪ লাখ ১৬ হাজার। তিনি আরও বলেন, সাফল্য ও ব্যর্থতা নিয়েই শিক্ষা কার্যক্রম আছে। তবে শিক্ষাক্ষেত্রে গত সাত বছরে যুগান্তকারী সাফল্য এসেছে। বিশেষ করে সংখ্যাগত দিক থেকে সাফল্য যুগান্তকারী। বই পাওয়ার অনুভূতি প্রকাশ করতে গিয়ে আজিমপুর গভর্নমেন্ট গালর্স স্কুল অ্যান্ড কলেজের সপ্তম শ্রেণীর শিক্ষার্থী ইসরাত জাহান ইভা বলেন, ‘গত রাত থেকে ছটফট করছি কখন যে সকাল হবে আর নতুন বইয়ের মুখ দেখবো।’ একই স্কুলের সপ্তম শ্রেণির শিক্ষার্থী জোসি তার অনুভূতি প্রকাশ করে বলেন, ‘আজ নতুন বছরের বই নেওয়ার জন্য আম্মু আমাকে গত রাত থেকে তৈরি করে রেখেছে। যেন সকাল হলেই ঝটপট করে অনুষ্ঠানে চলে আসতে পারি।’ গভর্নমেন্ট ল্যাবরেটরি হাইস্কুলের তৃতীয় শ্রেণির শিক্ষার্থী জয়দেব নূর নীলকণ্ঠ তার অনুভূতি প্রকাশ করে বলে, ‘হ্যাঁ এখন নতুন বই পেয়েছি। অনেক ছবি আছে এ বইয়ে। আমি আর আমার আপু এখন একসাথে পড়বো।’ উল্লেখ্য, সারা দেশের মোট দুই কোটি ২৩ লাখ ২২ হাজার ৪২৮ জন শিক্ষার্থীর মাঝে ১০ কোটি ৮৭ লাখ ১৯ হাজার ৯৯৭ টি বই বিতরণ করা হবে। এছাড়া ৩২ লাখ প্রাক প্রাথমিক শিক্ষার্থীদের হাতে তিন কোটি ২৮ লাখ ৮ হাজার ৫৩টি বই ও অনুশীলনের খাতা বিতরণ করছে শিক্ষা মন্ত্রণালয় এবং প্রাথমিক ও গণশিক্ষা মন্ত্রণালয়।", "url": "https://www.banglatribune.com/country/66207/%E2%80%98%E0%A6%AC%E0%A6%B0%E0%A7%8D%E0%A6%A3%E0%A6%AE%E0%A6%BE%E0%A6%B2%E0%A6%BE%E0%A6%B0-%E0%A6%97%E0%A6%B0%E0%A6%AC-%E0%A6%A8%E0%A6%BF%E0%A7%9F%E0%A7%87-%E0%A6%86%E0%A6%95%E0%A6%BE%E0%A6%B6-%E0%A6%9C%E0%A7%81%E0%A7%9C%E0%A7%87-%E0%A6%89%E0%A6%A0%E0%A6%AC%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শহীদুল ইসলাম সোহাগ", "category": "country", "language": "bn", "token_count": 385, "scraped_at": "2026-02-05T12:43:35.335256"}
{"title": "রিয়া-ফারিয়ার দ্বন্দ্ব, চোখাচোখিও বন্ধ!", "body": "এই শিল্পী আরও জানান, ছবিটির প্রথম লটের শ্যুটিং (২০ নভেম্বর থেকে শুরু) থেকেই দুজনার মধ্যে দ্বন্দ্বের বিষয়টি স্পষ্ট হয়েছে। দুজনে কথা তো বলেনই না বরং একজন আরেকজনের আশেপাশেও থাকেন না। এমন দৃশ্য দেখে আমরা ইউনিটের সবাই বিস্মিত হয়েছি। দুই দেশের দুই শিল্পীর মধ্যে এমন ঘটনা বিরল এবং অনভিপ্রেত। জানা গেছে, শ্যুটিংয়ের আগে নুসরাত ফারিয়া ‘হিরো ৪২০’র যে গল্পটি জানতেন সেটি খানিক বদলে যায় (২০ নভেম্বর) কলকাতায় পৌঁছাতেই। প্রথম গল্পে ফারিয়ার গুরুত্ব একটু বেশি ছিল আর পরিবর্তিত গল্পে দেখা যায় রিয়ার গুরুত্ব বেড়ে গেছে খানিক। ছবির ১৮টি দৃশ্য রিয়ার জন্য বরাদ্দ থাকলেও সেটি বেড়ে ২২ এ দাঁড়ায় তখন। আর এই গরমিল নিয়েই ক্ষেপেছেন ফারিয়া। ধারণা করছেন, রিয়া সেনের উদ্যোগেই ছবিসংশ্লিষ্টরা পুরনো চিত্রনাট্যে কাটছাঁট করেছেন। তুলেছেন রিয়াকে, নামিয়েছেন ফারিয়াকে। আর বিষয়টি নুসরাত ফারিয়া টের পান শ্যুটিংয়ে যাওয়ার পর। অন্যদিকে শ্যুটিংয়ের আগে পরে নুসরাত ফারিয়ার হসপিটালিটি দেখেও বেঁকে বসেছেন রিয়া সেন। অস্ফুট স্বরে হয়তো বলেছেন, কোথাকার কে ‘নুসরত ফরিয়া’! তাকে এত আপ্যায়ন কেন? ফারিয়া অবশ্য এতকিছু এখনই খুলে বলতে নারাজ। শুধু হায়দারাবাদ থেকে ফেসবুক ইনবেক্স বাংলা ট্রিবিউনকে এটুকু বললেন, ‘ছবির চিত্রনাট্য পুরোটা পড়ে, অনেক হিসেব কষেই এ ছবির চূড়ান্ত চুক্তিপত্রে স্বাক্ষর করেছি। এতে প্রধান নায়িকা আমিই। এখনও সেভাবেই চলছে শ্যুটিং। তাছাড়া প্রথম থেকেই আমার সাফ কথা ছিল- আমি দ্বিতীয় নায়িকা হয়ে ছবি করতে প্রস্তুত নই। প্রয়োজনে ছবিই করব না। আমার এত তাড়াহুড়ো নেই।’ ফরিয়ার এমন ‌'অগ্নি' প্রতিক্রিয়ায় অবশ্য কাজ হয়েছে। চিত্রনাট্যে আবারও পরিবর্তন এনেছেন ‘হিরো ৪২০’ কর্তারা। ছবির প্রধান নায়িকা নুসরাত ফারিয়ার গুরুত্ব ব্যালেন্স করেছেন ডিজিটাল পাল্লায় তুলে। তবেই ভারতের হায়দরাবাদে শুরু হয়েছে দ্বিতীয় পর্বের শ্যুটিং। তাতে কী! শীত পাখির ঠোঁটে খবর আসছে হায়দরাবাদ থেকে, রিয়া-ফারিয়া সম্পর্কের বরফ গলেনি এখনও। এখনও তারা শ্যুটিং ইউনিটে একে অপরের প্রতি দেখেও না দেখার ছল করছেন সকাল-সন্ধ্যা! এদিকে জানা গেছে, দুই নায়িকার এমন পরিবেশে একমাত্র নায়ক ওম এর অবস্থা অনেকটাই ‘নো ম্যান্স ল্যান্ড’-এর মতো। একে অপরের প্রতি কেন এমন সৌজন্যহীনতা রিয়া-ফারিয়া? ফারিয়া বললেন, ‘আসলে আমাদের কথা বলার প্রয়োজন হয় না। যে যার কাজ নিয়েই ব্যস্ত থাকি। তাছাড়া সে আমার ১৪ বছরের সিনিয়র। ফলে তার সঙ্গে দুরুত্ব বজায় রাখাই শ্রেয়।’ খানিক থেমে আরও বলেন, ‘উনি আসলে প্রথম থেকেই আমাকে ঠিক মেনে নিতে পারছিলেন না। আমি কোন হোটেলে থাকছি, কি পরছি-খাচ্ছি, এসব নিয়ে তুলনা করতে শুরু করলেন! তিনি ভুলে গেলেন, ছবিতে আমি প্রধান চরিত্র আর তিনি দ্বিতীয়। উল্টো তার মানষিকতাটা এমন- বাংলাদেশের একটা মেয়ে কেন ভারতে গিয়ে বলিউডের রিয়া সেনকে ডমিনেট করবে? এখন অবশ্য আমার স্ক্রিন-শ্যুটিং পারফর্মেন্স দেখে তিনি খানিক দমেছেন। আমারও একই কথা, দিন শেষে পর্দার পারফর্মেন্সই একজন শিল্পীর জন্য আসল বিষয়। এসব হলিউড-বলিউড নিয়ে আমি মাথা ঘামাই না।’ ফারিয়া জানান, ৩০ ডিসেম্বর দিনে শ্যুটিং শেষে রাতেই ফিরছেন দেশে। তখন আরও বিস্তারিত জানাবেন, হয়তো। নয়তো বলবেন, ‘ওসব কিচ্ছু হয়নি। শোনা কথায় কান দিবেন না!’ প্রসঙ্গত, ‘হিরো ৪২০’ পরিচালনা করছেন বাংলাদেশের সৈকত নাসির ও কলকাতার সুজিত মণ্ডল। প্রযোজনা-পরিবেশনায় বাংলাদেশের জাজ মাল্টিমিডিয়া ও কলকাতার এসকে মুভিজ। ছবিতে আরও অভিনয় করছেন বাংলাদেশের শিমুল খান, ভারতের আশিষ বিদ্যার্থী, খরাজ মুখার্জি প্রমূখ।", "url": "https://www.banglatribune.com/entertainment/dhallywood/63219/%E0%A6%B0%E0%A6%BF%E0%A7%9F%E0%A6%BE-%E0%A6%AB%E0%A6%BE%E0%A6%B0%E0%A6%BF%E0%A7%9F%E0%A6%BE%E0%A6%B0-%E0%A6%A6%E0%A7%8D%E0%A6%AC%E0%A6%A8%E0%A7%8D%E0%A6%A6%E0%A7%8D%E0%A6%AC-%E0%A6%9A%E0%A7%8B%E0%A6%96%E0%A6%BE%E0%A6%9A%E0%A7%8B%E0%A6%96%E0%A6%BF%E0%A6%93-%E0%A6%AC%E0%A6%A8%E0%A7%8D%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাহমুদ মানজুর", "category": "entertainment", "language": "bn", "token_count": 459, "scraped_at": "2026-02-05T12:43:37.200156"}
{"title": "‘মব ভায়োলেন্স’ বলতে কিছু নেই, নির্বাচন শান্তিপূর্ণভাবে হবে: স্বরাষ্ট্র উপদেষ্টা", "body": "‘মব ভায়োলেন্স’ বলতে কিছু নেই বলে জানিয়েছেন স্বরাষ্ট্র উপদেষ্টা মেজর জেনারেল (অব.) মো. জাহাঙ্গীর আলম চৌধুরী। বুধবার (০৪ ফেব্রুয়ারি) বিকালে রাজশাহী কারা প্রশিক্ষণ কেন্দ্র মিলনায়তনের সামনে সাংবাদিকদের এক প্রশ্নের জবাবে এ কথা বলেন তিনি। আসন্ন নির্বাচনে দায়িত্ব পালন করা নিয়ে পুলিশের ভেতর ‘মব ভীতি’ কাজ করছে কিনা সাংবাদিকদের এমন প্রশ্নের জবাবে স্বরাষ্ট্র উপদেষ্টা পুলিশের রেঞ্জ ডিআইজি ও পুলিশ কমিশনারকে পাশে ডেকে এনে সাংবাদিকদের দেখিয়ে বলেন, ‘এই যে তাকাইয়া দেখো, ভীত মনে হচ্ছে? মব ভায়োলেন্স বলতে কোনও কিছু নেই। পুলিশের ভেতরে কোনও ভীতি কাজ করতেছে না।’ নির্বাচনের প্রস্তুতি নিয়ে উপদেষ্টা বলেন, ‘প্রস্তুতি খুবই ভালো। সিসিটিভি প্রায় সব কেন্দ্রে লেগে গেছে। দু’একটা কেন্দ্রে যেখানে বাউন্ডারি ওয়াল নেই, সেখানে বাঁশের বেড়া দিয়ে ব্যবস্থা করে দেবে। সব প্রস্তুতি খুবই ভালো। নির্বাচন খুব শান্তিপূর্ণভাবে হয়ে যাবে।’ অবৈধ অস্ত্র নিয়ে উদ্বেগের ব্যাপারে তিনি বলেন, ‘আমি বারবারই বলছি, এখানে অবৈধ অস্ত্র কিন্তু প্রতিনিয়তই উদ্ধার হচ্ছে। নির্বাচনটা খুবই শান্তিপূর্ণভাবে হবে উৎসবমুখরভাবেই হবে। নির্বাচনে সারা দেশে সেনাবাহিনীর এক লাখ সদস্য দায়িত্ব পালন করবেন। এ ছাড়া নৌবাহিনীর পাঁচ হাজার, বিজিবির ৩৭ হাজার, কোস্টগার্ডের চার হাজার, পুলিশের দেড় লাখ, র‌্যাবের নয় হাজার এবং আনসারের পাঁচ লক্ষাধিক সদস্য দায়িত্ব পালন করবেন।’ এর আগে অনুষ্ঠিত মতবিনিময় সভায় সভাপতিত্ব করেন স্বরাষ্ট্র মন্ত্রণালয়ের সিনিয়র সচিব নাসিমুল গনি। সভায় রাজশাহী বিভাগীয় কমিশনার ড. আ. ন. ম. বজলুর রশীদ, ডিআইজি মোহাম্মদ শাহজাহান, নগর পুলিশের কমিশনার ড. জিল্লুর রহমানসহ পুলিশের আট জেলার পুলিশ সুপার (এসপি), আঞ্চলিক, জেলা ও উপজেলা নির্বাচন কর্মকর্তা; উপজেলা নির্বাহী কর্মকর্তা (ইউএনও) এবং সব থানার ভারপ্রাপ্ত কর্মকর্তা (ওসি) অংশ নেন।", "url": "https://www.banglatribune.com/country/rajshahi/932565/%E2%80%98%E0%A6%AE%E0%A6%AC-%E0%A6%AD%E0%A6%BE%E0%A7%9F%E0%A7%8B%E0%A6%B2%E0%A7%87%E0%A6%A8%E0%A7%8D%E0%A6%B8%E2%80%99-%E0%A6%AC%E0%A6%B2%E0%A6%A4%E0%A7%87-%E0%A6%95%E0%A6%BF%E0%A6%9B%E0%A7%81-%E0%A6%A8%E0%A7%87%E0%A6%87-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 235, "scraped_at": "2026-02-05T12:43:38.914152"}
{"title": "ঢাকায় হয়ে গেল জমজমাট মেকআপ উৎসব", "body": "প্রথমবারের মতো ভিট-এর সৌজন্যে ঢাকার হোটেল ব্লুবেরিতে হয়ে গেল মেকআপ উৎসব। ইভেন্ট বিষয়ক প্রতিষ্ঠান অ্যালুর ফেস্টিভ্যাল এবং অনলাইন ভিত্তিক বাণিজ্যিক প্রতিষ্ঠান মেকাপের দোকানের আয়োজনে ১৮ ও ১৯ ডিসেম্বর হয়ে গেল এই উৎসব। লিপলস বাংলাদেশ ছিল এই আয়োজনের সার্বিক সহযোগিতায়। অনলাইন ভিত্তিক বাণিজ্যিক প্রতিষ্ঠান মেকাপের দোকানের পেইজ মেম্বার এক লাখ হওয়াকে উদযাপন করতেই এই আয়োজন করা হয়েছিল। এখানে ছিল অসংখ্য মেকআপ ব্র্যান্ডের উপস্থিতি। দর্শনার্থীদের জন্য ছিল ইচ্ছামতো কেনাকাটার ও মেকাপ টিপস পাওয়ার সুযোগ। দুদিনের এই গোটা আয়োজনটির নেতৃত্ব দিয়েছেন গ্ল্যামগার্লের শাবনুর আহমেদ।দুদিনে দর্শনার্থীদের মধ্যে সেলিব্রেটির সংখ্যাও কম ছিল না। প্রসাধনী কেনার পাশাপাশি ছিল ইচ্ছামতো সেলফি তোলার সুযোগ। ক্রেতারা পছন্দের তারকাদের সঙ্গে ছবিও তুলেছেন প্রচুর। সব মিলিয়ে জমজমাট ও ব্যতিক্রমী একটি আয়োজন ছিল এটি।", "url": "https://www.banglatribune.com/lifestyle/63513/%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%B9%E0%A7%9F%E0%A7%87-%E0%A6%97%E0%A7%87%E0%A6%B2-%E0%A6%9C%E0%A6%AE%E0%A6%9C%E0%A6%AE%E0%A6%BE%E0%A6%9F-%E0%A6%AE%E0%A7%87%E0%A6%95%E0%A6%86%E0%A6%AA-%E0%A6%89%E0%A7%8E%E0%A6%B8%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল রিপোর্ট", "category": "lifestyle", "language": "bn", "token_count": 112, "scraped_at": "2026-02-05T12:43:41.018987"}
{"title": "পারিবারিক কলহে দগ্ধ হলো তিন শিশু", "body": "পারিবারিক কলহের জের ধরে ঝিনাইদহের শৈলকূপা শহরের কবিরপুরে দুই ভাতিজা ও এক ভাগিনাকে পুড়িয়ে হত্যার ঘটনা ঘটেছে। রবিবার সন্ধ্যা ৭টার দিকে এ ঘটনা ঘটে।নিহতরা হলো ওই গ্রামের দেলোয়ার হোসেনের ছেলে ছেলে শাফিন (১১) ও আমিন (৮) এবং বড় বোনের ছেলে মাহিন (১৪)।এ ঘটনায় জড়িত থাকার অভিযোগে ইকবাল হোসেনকে আটক করেছে পুলিশ।পুলিশ ও স্থানীয়রা জানিয়েছে, কবিরপুর গ্রামের সার ব্যবসায়ী গোলাম নবীর দুই ছেলে সিঙ্গাপুর প্রবাসী সম্প্রতি দেশে ফেরা ইকবাল ও শৈলকূপা পাইলট স্কুলের শিক্ষক দেলোয়ারের মধ্যে অর্থ-সম্পদ নিয়ে পারিবারিক দ্বন্দ্ব চলছিল। এরই জের ধরে রবিবার সন্ধ্যা ৭টায় প্রবাসী ইকবাল ছোট ভাই দেলোয়ারের দুই ছেলে শাফিন, আমিন ও বড় বোনের এক ছেলে মাহিনসহ মোট ৩ শিশুকে জানালার গ্রিলের সঙ্গে হাত ও মুখ বেঁধে বেধড়ক মারধর করে। পরে তাদের গায়ে পেট্রোল ঢেলে আগুন লাগিয়ে দিয়ে বাইরে থেকে তালাবন্ধ করে দেয়। এসময় ঘরে থাকা গ্যাস সিলিন্ডার বিস্ফোরিত হয়ে ব্যাপক অগ্নিকাণ্ড ঘটে।খবর পেয়ে শৈলকূপা ফায়ার সার্ভিসের কর্মীরা ঘটনাস্থলে এসে আগুন নিয়ন্ত্রণে আনে। এসময় অগ্নিদগ্ধ তিন শিশুকে শৈলকূপা উপজেলা স্বাস্থ্য কমপ্লেক্সে নিয়ে গেলে কতর্ব্যরত চিকিৎসক দেলোয়ারের দুই ছেলেকে মৃত ঘোষণা করেন ও বড় বোন জেসমিনের ছেলে মাহিনকে ঝিনাইদহ সদর হাসপাতালে পাঠানোর পর সেখানে তার মৃত্যু হয়। শৈলকূপা থানার এসআই এমদাদ হোসেন জানান, অগ্নিকাণ্ডের ঘটনায় তিন শিশু নিহত হয়েছে। ঘাতক ইকবাল হোসেনকে আটক করা হয়েছে। খবর পেয়ে ঝিনাইদহ সহকারী পুলিশ সুপার (সদর সার্কেল) গোনীনাথ কান্জিলাল, শৈলকূপা উপজেলা চেয়ারম্যান শিকদার মোশাররফ হোসেন সোনা, পৌর মেয়র কাজী আশরাফুল আজম ও উপজেলা নির্বাহী কর্মকর্তা মোহাম্মদ দিদারুল আলম ঘটনাস্থল পরিদর্শন করেছেন।", "url": "https://www.banglatribune.com/country/khulna/66891/%E0%A6%AA%E0%A6%BE%E0%A6%B0%E0%A6%BF%E0%A6%AC%E0%A6%BE%E0%A6%B0%E0%A6%BF%E0%A6%95-%E0%A6%95%E0%A6%B2%E0%A6%B9%E0%A7%87-%E0%A6%A6%E0%A6%97%E0%A7%8D%E0%A6%A7-%E0%A6%B9%E0%A6%B2%E0%A7%8B-%E0%A6%A4%E0%A6%BF%E0%A6%A8-%E0%A6%B6%E0%A6%BF%E0%A6%B6%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 230, "scraped_at": "2026-02-05T12:43:44.811361"}
{"title": "কিশোরী মেয়েকে বিয়ে দেওয়ায় বাবা কারাগারে", "body": "১২ বছরের কিশোরী কন্যাকে বিয়ে দেওয়ার অপরাধে গাইবান্ধার সুন্দরগঞ্জ উপজেলার নিজামখাঁ গ্রামের মোজাফ্ফর রহমানকে (৪৫) ১০ দিনের বিনাশ্রম কারাদণ্ড দিয়েছেন ভ্রাম্যমাণ আদালত। ভ্রাম্যমাণ আদালতের বিচারক সুন্দরগঞ্জ উপজেলা নির্বাহী কর্মকর্তা ও নির্বাহী ম্যাজিস্ট্রেট আব্দুল হাই মিল্টন শুক্রবার এই দণ্ডাদেশ দেন। সুন্দরগঞ্জ থানার ওসি ইসরাইল হোসেন জানান, মোজাফ্ফর রহমান তার মেয়ে পুটিমারী উচ্চ বিদ্যালয়ের সপ্তম শ্রেণির ছাত্রী মিনি খাতুনকে (১২) বৃহস্পতিবার রাতে পার্শ্ববর্তী রংপুরের পীরগাছা উপজেলার এক যুবকের সঙ্গে আনুষ্ঠানিকভাবে বিয়ে দেন। এ খবর পেয়ে সুন্দরগঞ্জ উপজেলা নির্বাহী কর্মকর্তা আব্দুল হাই মিল্টনের নির্দেশে পুলিশ শুক্রবার কনের বাবা মোজাফ্ফরকে আটক করে। তিনি আরও জানান, পরে মোজাফ্ফরকে উপজেলা নির্বাহী কর্মকর্তা ও নির্বাহী ম্যাজিস্ট্রেট আব্দুল হাই মিল্টনের ভ্রাম্যমাণ আদালতে হাজির করা হলে বিচারক তাকে ১০ দিনের বিনাশ্রম কারাদণ্ড দেন। শুক্রবার বিকালে তাকে গাইবান্ধা জেলা কারাগারে পাঠানো হয়েছে।", "url": "https://www.banglatribune.com/country/59543/%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%80-%E0%A6%AE%E0%A7%87%E0%A7%9F%E0%A7%87%E0%A6%95%E0%A7%87-%E0%A6%AC%E0%A6%BF%E0%A7%9F%E0%A7%87-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%AC%E0%A6%BE%E0%A6%AC%E0%A6%BE-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 122, "scraped_at": "2026-02-05T12:43:46.660305"}
{"title": "টঙ্গীতে পিস্তলসহ গ্রেফতার ১", "body": "গাজীপুরের টঙ্গীতে একটি পিস্তল, গুলি ও ম্যাগাজিনসহ এক সন্ত্রাসীকে গ্রেফতার করেছে পুলিশ। শনিবার রাতে টঙ্গীর সফি উদ্দীন স্কুল অ্যান্ড কলেজের সামনে ঢাকা-ময়মনসিংহ মহাসড়কের পাশ থেকে তাকে গ্রেফতার করা হয়। গ্রেফতার যুবকের নাম ফারুক হোসেন (২৪)। সে টঙ্গীর বস্তুহারা (এরশাদ নগর) এলাকার ৪নং ব্লকের নান্নু মিয়ার ছেলে। টঙ্গী থানার কর্তব্যরত কর্মকর্তা উপ-পরিদর্শক (এসআই) জামাল হোসেন জানান, গোপন সংবাদের ভিত্তিতে রাতে টঙ্গীর সফি উদ্দীন স্কুল অ্যান্ড কলেজের সামনে ঢাকা-ময়মনসিংহ মহাসড়কের পাশে অভিযান চালিয়ে ওই যুবককে একটি বিদেশি পিস্তল, এক রাউন্ড গুলি ও একটি ম্যাগাজিনসহ গ্রেফতার করা হয়। এ ব্যাপারে টঙ্গী থানায় মামলা হয়েছে।", "url": "https://www.banglatribune.com/country/59023/%E0%A6%9F%E0%A6%99%E0%A7%8D%E0%A6%97%E0%A7%80%E0%A6%A4%E0%A7%87-%E0%A6%AA%E0%A6%BF%E0%A6%B8%E0%A7%8D%E0%A6%A4%E0%A6%B2%E0%A6%B8%E0%A6%B9-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি।।", "category": "country", "language": "bn", "token_count": 91, "scraped_at": "2026-02-05T12:43:48.570407"}
{"title": "চলছে ‘ঢাকা কমিকন’", "body": "ব্যাটম্যান, সুপারম্যান, আয়রনম্যান থেকে শুরু করে থর, লোকির মতো প্রিয় চরিত্রগুলো আপনার সামনে ঘোরফেরা করছে ।যাদের কোন কোনটি দেখে আপনার মনে পড়ে যাবে ছোটবেলায় ঘুমের ঘোরে উঁকি দেওয়া প্রিয় কার্টুন চরিত্রটির কথা। সেই স্বপ্নবিলাসী দিনগুলোকে আবার ফিরিয়ে আনতে কয়েক বছররে ধারাবাহিকতায় আবার শুরু হয়েছে ‘ঢাকা কমিকন-২০১৫’। ঢাকা কমিকন হচ্ছে সব টিভি, মুভিজ ও কমিক বইপ্রেমীদের জন্য একটি পপ কালচার প্ল্যাটফর্ম। যেখানে সমগ্র বিশ্বের সুপার হিরো ও সুপার ভিলেনরা একই ছাদের নিচে একত্র হচ্ছেন।২০১২ সাল থেকে শুরু হওয়া এ আয়োজনে প্রতি বছরের মতো এবারও দর্শনার্থীরা তাদের প্রিয় ক্যারেক্টারের অনুকরণে করতে পারবেন কসপ্লে । ফলে উদীয়মান এই পপসংস্কৃতির অংশ হতে পারবেন অনেকেই। তিন দিনব্যাপী ইভেন্টটিতে আন্তর্জাতিক এ আয়োজনে থাকছে বিদেশী অতিথিদের অংশগ্রহণে। এ ছাড়া এখানে দর্শনার্থী ও কসপ্লেয়াররা ইন্ডিয়ান কমিকনের সদস্যদের সঙ্গে মিলিত হওয়ার পাশাপাশি দিল্লি কমিকন, মুম্বাই কমিক এবং ফিল্ম কনভেনশন, ব্যাঙ্গালোর কমিকন এবং হায়দ্রাবাদ কমিকনে অংশ নেওয়া সম্ভাব্যতা যাচাই করে নিতে পারবেন। এবারের আয়োজনের বিশেষ আকর্ষণ থাকছে ‘ইলেভেনথ আওয়ার’ নামে আমেরিকার ফ্লোরিডাভিত্তিক একদল ভিডিও গ্রাফারের অংশগ্রহণ। আর্ন্তজাতিক কমিকনের সঙ্গে সম্পৃক্ত এ দলটি এবার কাভার করবে পুরো আয়োজনটি। ফলে ঢাকা কমিকন-২০১৫-আসরটি এবারের আয়োজনটি সরাসরি বিশ্বের কাছে বাংলাদেশকে তুলে ধরার জন্য একটি বড় প্লাটফর্ম হিসেবে ধরা হচ্ছে। দর্শনার্থীরা ঢাকা কমিকন-২০১৫ তে তাদের আর্টওয়ার্কগুলো জমা দিয়ে আর্টওয়ার্ক প্রতিযোগিতায় অংশগ্রহণ করতে পারবেন। ঢাকা কমিকন-২০১৫ এর আর্টওয়ার্ক এর থিম হিসেবে থাকছে, স্টারওয়ার, ক্যাপ্টেন আমেরিকা: সিভিল ওয়ার, ব্যাটম্যান বনাম সুপারম্যান: ডন অব জাস্টিস এবং সুইসাইড স্কোয়াড। ঢাকা কমিকনের অন্যতম আয়োজক সাদি রহমান এ সর্ম্পকে জানান, “ঢাকা কমিকন টানা চতুর্থবারের মতো বিশাল পরিসরে অনুষ্ঠিত হতে যাচ্ছে। ঢাকা কমিকন-২০১৫ এর থিম হচেছ ‘সীমানা ছাড়িয়ে’। এবারই প্রথমবারের মত ঢাকা কমিকনে আর্ন্তজাতিক অঙ্গনের বিভিন্ন কসপ্লেয়ার ও ডিস্ট্রিবিউটররা অংশগ্রহণ করবেন যার মধ্য দিয়ে ঢাকা কমিকন-২০১৫ একটি আর্ন্তজাতিক মাত্রা পাবে।” ঢাকা কমিকনে আরো থাকছে অ্যাকশন ফিগার ফটোগ্রাফি, আর্টিস্ট কর্ণার, কালেক্টরস এক্সিবিশন, থিমড কর্ণার, ডায়মন্ড এর অফিশিয়াল পণ্য এবং ভেন্ডর বুথ যেখানে বিক্রেতারা পপ কালচারের বিভিন্ন পণ্য বিক্রি করতে পারবেন তবে এ জন্য তাদেরকে ঢাকা কমিকনের অফিশিয়াল ওয়েবসাইট থেকে অনুমতি নিতে হবে। ঢাকা কমিকন চলাকালীন কমিকন প্যানেল নির্ধারিত ব্যান্ড দলগুলোকে ইন্ডাস্ট্রির জনপ্রিয় শিল্পীদের সাথে গান গাইতে দেখা যাবে। এছাড়াও লাইভ পারফরমেন্স এর পাশাপাশি সাইরেন, ইলেক্ট্র্রো, কুইকস্যান্ড ও ওজন এর রেকর্ডিং শোনা যাবে। এ ছাড়াও ইভেন্টে অংশগ্রহণকারীরা অনেক আন্তর্জাতিক কমিক বই পরিবেশকদের সঙ্গে পরিচিত হওয়ার পাশাপাশি কমিক সংগ্রহগুলো কিনতে পারছেন। আজ বৃহস্পতিবার থেকে শুরু হওয়া ঢাকা কমিকন শনিবার বেলা ১১টা থেকে ৮টা পর্যন্ত রাজধানীর যমুনা ফিউচার পার্কে অনুষ্ঠিত হবে। ইভেন্টের টিকিট ভেনুর পাশাপাশি বিক্রয় ডট কম থেকেও কেনা যাবে। উল্লেখ্য, ঢাকা কমিকনের প্রতিষ্ঠা করেন সাদি রহমান (ইসকারসন মিউজিক) ও সাইদ আবু ইউসুফ (জার্ভিস ডিজিটাল)। তারা এবং ফেসবুকের মাধ্যমে তাদের পরিচিত কিছু সংগ্রাহকের সহযোগিতায় ঢাকা কমিকন প্রথমবারের মতো ২০১২ সালে অনুষ্ঠিত হয়। ছবি: সাকিফ তাসাওার সন্ত", "url": "https://www.banglatribune.com/youth/59777/%E0%A6%9A%E0%A6%B2%E0%A6%9B%E0%A7%87-%E2%80%98%E0%A6%A2%E0%A6%BE%E0%A6%95%E0%A6%BE-%E0%A6%95%E0%A6%AE%E0%A6%BF%E0%A6%95%E0%A6%A8%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "তারুণ্য ডেস্ক", "category": "youth", "language": "bn", "token_count": 421, "scraped_at": "2026-02-05T12:43:50.739244"}
{"title": "খুলনায় পারটেক্স গ্রুপের চার কর্মকর্তার বিরুদ্ধে মামলা", "body": "পারটেক্স গ্রুপের প্রতিষ্ঠান পারটেক্স পিভিসি ইন্ডাস্ট্রিজ লিমিটেডের চার কর্মকর্তার বিরুদ্ধে আদালতে মামলা হয়েছে। মঙ্গলবার ব্যবসায়ী মো. শহিদুল ইসলাম বাদী হয়ে খুলনার মুখ্য মহানগর হাকিম এর আমলি আদালত অঞ্চলে মামলাটি দায়ের করেন।মামলায় বিশ্বাস ভঙ্গ করে ব্যবসায়িক লেনদেনের ক্ষেত্রে অতিরিক্ত অর্থ নেওয়া ও মামলা করাসহ জীবন নাশের হুমকির অভিযোগ করে ৬ জনকে অভিযুক্ত করা হয়। শুনানি শেষে মহানগর হাকিম মো. ফারুক ইকবাল পারটেক্স গ্রুপের চার কর্মকর্তার বিরুদ্ধে অভিযোগ আমলে নেন।তারা হলেন পারটেক্স পিভিসি ইন্ডাস্ট্রিজ লিমিটেড ঢাকার সহকারী মহাব্যবস্থাপক মনিরুল ইসলাম, সাবেক বিক্রয় প্রতিনিধি সাহাবুদ্দিন, জাবেদ মেহেদি হাসান, সঞ্জীত মণ্ডল। বাদী পক্ষের আইনজীবী অ্যাডভোকেট জিল্লুর রহমান বলেন, আদালত কবিরুল ইসলাম ওরফে কবির ও আজিজ আল কায়সার টিটুর বিরুদ্ধে অভিযোগ আমলে নেননি। বাকি চার জনের বিরুদ্ধে অভিযোগ বিচারের জন্য আমলে নিয়েছেন। আদালতের অভিযোগে বাদী উল্লেখ করেন, মহানগরীর খানজাহান আলী রোডের মেসার্স আবির ট্রেডিংয়ের মালিক শহীদুল ইসলাম পারটেক্স পিভিসি ডোরস লিমিটেডের সঙ্গে ব্যবসায়িক লেনদেন করতেন। কিন্তু টাকা পরিশোধ করার পরও একই টাকা আবার দাবি এবং অর্ডার অনুযায়ী মালামাল না দিয়ে অতিরিক্ত টাকা দাবির কারণে কোম্পানি কর্তৃপক্ষের সঙ্গে তার ব্যবসায়িক দ্বন্দ্ব সৃষ্টি হয়। এছাড়া ‘তার কাছে কোনও টাকা পাওনা নেই’ মর্মে কোম্পানির ৪ বিক্রয় প্রতিনিধি ২০১৫ সালের ২৯ আগস্ট লিখিত অভিযোগ দেন। এরপরও সহকারী মহাব্যবস্থাপক মনিরুল ইসলাম টাকা পরিশোধ করা হয়নি- দাবি করে ব্যবসায়ী শহিদুল ইসলামের বিরুদ্ধে ঢাকায় দুটি মামলা করেন। যার একটিতে তিনি খালাস পেয়েছেন।", "url": "https://www.banglatribune.com/country/khulna/67339/%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%AA%E0%A6%BE%E0%A6%B0%E0%A6%9F%E0%A7%87%E0%A6%95%E0%A7%8D%E0%A6%B8-%E0%A6%97%E0%A7%8D%E0%A6%B0%E0%A7%81%E0%A6%AA%E0%A7%87%E0%A6%B0-%E0%A6%9A%E0%A6%BE%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খুলনা প্রতিনিধি", "category": "country", "language": "bn", "token_count": 210, "scraped_at": "2026-02-05T12:43:52.873847"}
{"title": "ফুটবল মাঠে দর্শকের চাপে ভবন ধসে কিশোরের মৃত্যু", "body": "লক্ষ্মীপুরে ফুটবল টুর্নামেন্টের ফাইনাল খেলা দেখার সময় দর্শকের চাপে ভবন ধসের ঘটনায় মনির হোসেন নামে এক কিশোর নিহত হয়েছে। এ ঘটনায় আহত হন আরও ২০ জন। মঙ্গলবার সকালে ঢাকা মেডিক্যাল কলেজ হাসপাতালে চিকিৎসাধীন অবস্থায় মনিরের মৃত্যু হয়। কিশোরের মৃত্যুর বিষয়টি নিশ্চিত করেছেন চন্দ্রগঞ্জ থানার ভারপ্রাপ্ত কমকর্তা (ওসি) হুমায়ুন কবির। তিনি জানান, সোমবার বিকেলে সদর উপজেলার দাসের হাট এলাকায় জনতা ডিগ্রি কলেজ মাঠে হাজী আব্দুল মন্নান স্মৃতি গোল্ডকাপের ফাইনাল খেলা দেখতে অতিরিক্ত দর্শক জমায়েত হয়। এ সময় মাঠের পাশের পুরাতন ভবনে অতিরিক্ত লোক উঠলে ভবনটি ভেঙে পড়ে। এতে হতাহতের ঘটনা ঘটে। গুরুতর আহত সাত জনকে নোয়াখালী জেনারেল হাসপাতালে ভর্তি করা হয়েছে বলে জানান তিনি।", "url": "https://www.banglatribune.com/country/58918/%E0%A6%AB%E0%A7%81%E0%A6%9F%E0%A6%AC%E0%A6%B2-%E0%A6%AE%E0%A6%BE%E0%A6%A0%E0%A7%87-%E0%A6%AD%E0%A6%AC%E0%A6%A8-%E0%A6%A7%E0%A6%B8%E0%A7%87-%E0%A6%95%E0%A6%BF%E0%A6%B6%E0%A7%8B%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি।।", "category": "country", "language": "bn", "token_count": 103, "scraped_at": "2026-02-05T12:43:56.601622"}
{"title": "সংশ্লিষ্টদের অভিমত নিয়েই নতুন শিল্পনীতি: শিল্পমন্ত্রী", "body": "শিল্পখাতের সঙ্গে সংশ্লিষ্ট সবার অভিমত বিবেচনায় নিয়ে নতুন শিল্পনীতি চূড়ান্ত করা হবে বলে জানিয়েছেন শিল্পমন্ত্রী আমির হোসেন আমু। তিনি বলেন, এ নীতি দেশে শিল্পায়নের উপযোগী পরিবেশ তৈরি করবে। সরকার সংযোজন শিল্পের পরিবর্তে শিল্পপণ্য উৎপাদনের ওপর গুরুত্ব দিচ্ছে। রবিবার রাজধানীর মেট্রোপলিটন চেম্বার অব কমার্স মিলনায়তনে ‘বাংলাদেশের শিল্পনীতি’ শীর্ষক সংলাপে প্রধান অতিথির বক্তব্যে তিনি এসব কথা বলেন। শিল্পমন্ত্রী বলেন, দেশব্যাপী টেকসই শিল্পখাতের বিকাশে সরকারের নীতি সহায়তা অব্যাহত রয়েছে। হালকা প্রকৌশল, কেমিক্যাল এবং ওষুধ শিল্পের কাঁচামাল তৈরির জন্য নতুন শিল্পপার্ক গড়ে তোলা হচ্ছে। রাষ্ট্রায়ত্ত চিনিশিল্প লাভজনক করতে ইতোমধ্যে চিনিকলগুলোতে পণ্য বৈচিত্রকরণের উদ্যোগ নেওয়া হয়েছে। সরকারি-বেসরকারি অংশীদারিত্বে বন্ধ কল-কারখানা চালুর বিষয়ে সরকারের কোনও আপত্তি নেই। আইসিসির প্রেসিডেন্ট মাহাবুবুর রহমানের সঞ্চালনায় সংলাপে বিশেষ অতিথি ছিলেন শিল্পসচিব মোশাররফ হোসেন ভূঁইয়া। এতে খসড়া শিল্পনীতি-২০১৫ এর বিভিন্ন দিক তুলে ধরেন মন্ত্রণালয়ের সিনিয়র সহকারী সচিব মো. সলিম উল্লাহ। এ সময় দেশে সুসংহত শিল্পখাত গড়ে তোলার লক্ষ্যে শিল্প মন্ত্রণালয়ে একটি তথ্য ও গবেষণা সেল স্থাপনের তাগিদ দিয়েছেন শিল্প উদ্যোক্তারা। তারা নতুন শিল্পনীতিতে এ ধরনের সেল গঠনের বিষয়টিকে অন্তর্ভুক্ত করারও পরামর্শ দেন। এর আওতায় খাতভিত্তিক গবেষণা চালিয়ে নতুন শিল্প উদ্যোক্তাদের শিল্প স্থাপনের জন্য প্রয়োজনীয় তথ্য ও নির্দেশনা দিতে হবে বলে জানান তারা। অনুষ্ঠানে সাবেক তত্ত্বাবধায়ক সরকারের শিল্পবিষয়ক বিশেষ সহকারী মাহাবুব জামিল, এফবিসিসিআই’র সাবেক প্রেসিডেন্ট একে আজাদ ও মীর নাসির হোসেন, ডিসিসিআই’র সাবেক প্রেসিডেন্ট আসিফ ইব্রাহীম ও মতিউর রহমান, আমেরিকান চেম্বারের সাবেক সভাপতি আফতাব-উল-ইসলাম, আন্তর্জাতিক শিল্পনীতি বিশেষজ্ঞ ড. তৌফিক আলী, বাংলাদেশ সংবাদপত্র মালিক সমিতির সভাপতি মতিউর রহমানসহ বিশিষ্ট শিল্প উদ্যোক্তা ও ট্রেড বডির নেতারা আলোচনায় অংশ নেন। অনুষ্ঠানে বক্তারা বলেন, শিল্প সংক্রান্ত প্রয়োজনীয় পরিসংখ্যান ও গবেষণা না থাকায় দেশে একই রকম শিল্প স্থাপনের হিড়িক পড়ে যায়। ফলে একটি শিল্পখাতে অপরিকল্পিতভাবে অনেক শিল্প গড়ে ওঠে এবং ক্রমান্বয়ে এগুলো রুগ্ন শিল্পে পরিণত হয়। এ ধরনের অনাকাঙ্ক্ষিত পরিস্থিতি এড়াতে তারা দ্রুত একটি ‘তথ্য ও গবেষণা সেল’ স্থাপনের ওপর গুরুত্ব দেন। একইসঙ্গে তারা দেশব্যাপী গুণগত শিল্পায়নের ধারা জোরদারের লক্ষ্যে নতুন শিল্পনীতিতে ইপিজেড ও ইপিজেডের বাইরে অবস্থিত শিল্প কারখানার জন্য একই রকম শুল্ক সুবিধা প্রদানের বিষয়টি নিশ্চিত করার দাবি জানান। শিল্প উদ্যোক্তারা বলেন, নতুন শিল্পনীতিকে বাস্তবায়ন করতে হলে, শিল্পনীতিতেই এর সঙ্গে সংশ্লিষ্ট মন্ত্রণালয়গুলোর দায়িত্ব সুনির্দিষ্ট করে দিতে হবে। শিল্পনীতির বাস্তবায়নে আন্তঃমন্ত্রণালয় সমন্বয় জোরদার করতে হবে। তারা শিল্পখাতের বিকাশে নতুন শিল্পনীতিতে সিঙ্গেল ডিজিট সুদে শিল্পঋণ প্রাপ্তি, উদ্যোক্তাদের শিল্প স্থাপনে ওয়ান স্টপ সেবা প্রদান, সম্পূর্ণ তৈরি শিল্পপণ্য আমদানিতে অধিক শুল্কারোপ, বিশেষায়িত শিল্পাঞ্চলগুলোতে নিরববিছন্ন গ্যাস ও বিদ্যুৎ সরবরাহ, পরিবেশ সুরক্ষাসহ অন্যান্য বিষয়ে নিশ্চিত করার তাগিদ দেন। এক্ষেত্রে তারা শিল্প মন্ত্রণালয়কে নেতৃস্থানীয় ভূমিকা পালনের পরামর্শ দেন।", "url": "https://www.banglatribune.com/business/64875/%E0%A6%B8%E0%A6%82%E0%A6%B6%E0%A7%8D%E0%A6%B2%E0%A6%BF%E0%A6%B7%E0%A7%8D%E0%A6%9F%E0%A6%A6%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AE%E0%A6%A4-%E0%A6%A8%E0%A6%BF%E0%A7%9F%E0%A7%87%E0%A6%87-%E0%A6%A8%E0%A6%A4%E0%A7%81%E0%A6%A8-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A6%A8%E0%A7%80%E0%A6%A4%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 385, "scraped_at": "2026-02-05T12:43:58.609867"}
{"title": "শেষ হলো দ্বিতীয় বৃহত্তম বিশ্ব ইজতেমা", "body": "আখেরি মোনাজাতের মধ্য দিয়ে শেষ হলো বগুড়ার ধুনটে তিন দিনব্যাপী দ্বিতীয় বৃহত্তম বিশ্ব ইজতেমা। শনিবার বেলা সাড়ে ১১টায় সরুগ্রাম উচ্চ বিদ্যালয়ের সামনের বিশাল ময়দানে আখেরি মোনাজাত পরিচালনা করেন ঢাকার কাকরাইল মসজিদের মুরুব্বি মাওলানা রবিউল হক।মোনাজাতে দেশ, জাতি ও মুসলিম উম্মাহর শান্তি, উন্নয়ন, সমৃদ্ধি ও গুনাহ মাফের জন্য আল্লাহর দরবারে প্রার্থণা করা হয়। ১০ মিনিটের মোনাজাতের সময় লাখো ধর্মপ্রাণ মুসল্লির কান্না ও আমিন আমিন ধ্বনিতে মুখরিত হয়ে ওঠে ইজতেমা প্রাঙ্গন। এর আগে ইজতেমা মাঠে যৌতুকবিহীন একটি বিয়ে সম্পন্ন করা হয়। ঢাকার কাকরাইল মসজিদের তত্ত্বাবধানে গত বৃহস্পতিবার ফজরের নামাজের পর আম বয়ানের মধ্য দিয়ে ইজতেমা শুরু হয়। ইজতেমা শুরুর একদিন আগে থেকেই মুসল্লিদের ঢল নামে সেখানে। কানায় কানায় পূর্ণ হয়ে ওঠে ইজতেমা ময়দান। প্রতিবছরের মত এবারেও সৌদিআরব, ফিলিপাইন, চাদ,মরক্কো, লেবানন, জর্ডানসহ ৮ থেকে ১০টি দেশের মুসল্লিরা এবং দেশের বিভিন্ন জেলা ও উপজেলার লক্ষাধিক ধর্মপ্রাণ মানুষ ইজতেমায় অংশ নেন। মুসল্লিরা তিন দিন ইজতেমা ময়দানে অবস্থান করে আল্লাহর ইবাদত বন্দেগি ও নবী রাসুলের তরিকাসহ ধর্মীয় বিভিন্ন বিষয় নিয়ে কোরান ও হাদিসের আলোকে ওলামায়ে একরামগণের বয়ান শোনেন। শুক্রবার লক্ষাধিক মুসল্লি ইজতেমায় জুমার নামাজ আদায় করেন। শনিবার আখেরি মোনাজাতের দিন ইজতেমায় মুসল্লির সংখ্যা আরও বেড়ে যায়। ইজতেমা ময়দানের আশপাশের বাড়িঘরে নারীরাও মোনাজাতে অংশ নিতে সমাবেত হন। আখেরি মোনাজাতের আগে সকাল ৯টা থেকে হেদায়েতের বয়ান করেন ঢাকার কাকরাইল মসজিদের মুরব্বি মাওলানা আব্দুল মতিন। ইজতেমার আয়োজক কমিটির সদস্য হুমায়ুন কবির জানান, শান্তিপূর্ণ পরিবেশে দেশের দ্বিতীয় বৃহত্তম বিশ্ব ইজতেমা আখেরি মোনাজাতের মধ্য দিয়ে শেষ হয়েছে। এই ইজতেমা শেষে মুসল্লিরা দ্বীন ও ইসলামের দাওয়াতের কাজের জন্য ৩৫টি জায়ামাত বন্দি হয়ে ঢাকার টঙ্গিতে বিশ্ব ইজতেমায় অংশ গ্রহণের জন্য রওনা দিয়েছেন।", "url": "https://www.banglatribune.com/country/59799/%E0%A6%B6%E0%A7%87%E0%A6%B7-%E0%A6%B9%E0%A6%B2%E0%A7%8B-%E0%A6%A6%E0%A7%8D%E0%A6%AC%E0%A6%BF%E0%A6%A4%E0%A7%80%E0%A7%9F-%E0%A6%AC%E0%A7%83%E0%A6%B9%E0%A6%A4%E0%A7%8D%E0%A6%A4%E0%A6%AE-%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বগুড়া প্রতিনিধি", "category": "country", "language": "bn", "token_count": 249, "scraped_at": "2026-02-05T12:44:00.906978"}
{"title": "বিপিএলে অর্থপাচার তদন্তে কমিটি গঠন", "body": "সম্প্রতি অনুষ্ঠিত বাংলাদেশ প্রিমিয়ার লিগ (বিপিএল) টি-টোয়েন্টি ক্রিকেট প্রতিযোগিতায় ফ্র্যাঞ্চাইজিগুলো তাদের দলগুলোতে অংশগ্রহণকারী বিদেশি খেলোয়াড়, শিল্পী ও কলাকুশলীদের সম্মানী দিয়েছে। কিন্তু এর বিপরীতে বকেয়া রয়ে গেছে সরকারের প্রাপ্য উৎসে কর। বিপুল অংকের এই বকেয়া উৎসে কর আদায়ে এবার কমিটি গঠন করেছে জাতীয় রাজস্ব বোর্ড (এনবিআর)। সোমবার গঠন করা ১৫ সদস্যের এই কমিটির প্রধান করা হয়েছে কর অঞ্চল-৭-এর কমিশনার সঞ্জিত কুমার বিশ্বাসকে। এই কমিটি বিপিএলে অংশ নেওয়া ছয়টি ফ্র্যাঞ্চাইজি দলের সঙ্গে বিসিবির চুক্তি, বিদেশি খেলোয়াড়দের সম্মানীর যাবতীয় তথ্য সংগ্রহ করবে। কমিটিকে আগামী ২৫ জানুয়ারির মধ্যে প্রতিবেদন দাখিল করার জন্য বলা হয়েছে। তথ্যমতে, গত ২২ নভেম্বর থেকে ১৫ ডিসেম্বর পর্যন্ত বাংলাদেশ প্রিমিয়ার লিগে (বিপিএল) মোট ৬৫ জন বিদেশি ক্রিকেটার খেলেছেন। ছয় ফ্র্যাঞ্চাইজিতে খেলতে আসা ক্রিস গেইল, কুমার সাঙ্গাকারা, শহীদ আফ্রিদি, সুনীল নারাইনের মতো তারকারা ৩০ হাজার থেকে ৭০ হাজার ডলার ক্যাটাগরির বাইরে আরও বেশি টাকায় চুক্তিবদ্ধ ছিলেন। দেশের আয়কর আইনের ৫৬ ধারা অনুযায়ী, নন-রেসিডেন্স ট্যাক্স বা অনাবাসী কর হিসেবে মোট আয়ের ৩০ শতাংশ কর আদায়যোগ্য। এদিকে বিদেশি খেলোয়াড়দের অর্থ পরিশোধে বাংলাদেশ ব্যাংকের অনুমতির বাধ্যবাধকতা থাকলেও বরিশাল বুলসের নয়জন খেলোয়াড় ছাড়া অন্যরা কেউ নিজ দেশে অর্থ নিয়ে যাওয়ার জন্য বাংলাদেশ ব্যাংকের অনাপত্তিপত্র নেননি।এর আগে ২৯ ডিসেম্বর সর্বশেষ বিসিবিকে চিঠি দিয়েছে এনবিআর। এতে বলা হয়েছে, আগামী ১১ জানুয়ারির মধ্যে বিদেশি ক্রিকেটারদের পরিশোধ করা সব ধরনের পারিশ্রমিকের ওপর সরকারের প্রাপ্য কর দিতে হবে। এরও আগে ২২ নভেম্বর ও ৩ ডিসেম্বর আরও দুটি চিঠি পাঠায় এনবিআর।বিপিএল তৃতীয় আসর থেকে এনবিআর ১৫ কোটি টাকা কর পাবে আশা করেছিল কিন্তু এখনও এক টাকাও পায়নি। কোনও ক্রিকেটারকে কত টাকা দেওয়া হয়েছিল সেই তথ্য চেয়ে চিঠি দেওয়া হলেও এনবিআরকে কোনও তথ্য দেয়নি বিসিবি। এ কারণে সোমবার এ কমিটি গঠন করে এনবিআর। নিয়ম অনুযায়ী, যে কোনও বিদেশি ব্যক্তিকে সম্মানী বাবদ টাকা দেওয়ার আগে প্রদানকারী ব্যক্তি বা প্রতিষ্ঠানকে ৩০ শতাংশ হারে উৎসে কর কেটে রাখতে হয়। কিন্তু বিপিএলে অংশগ্রহণকারী বিদেশি খেলোয়াড়দের দেওয়া সম্মানীর বিপরীতে যে উৎসে কর আরোপ হয়েছে, তা জমা দেয়নি বিসিবি। তবে উদ্বোধনী অনুষ্ঠানে অংশ নেওয়া বিদেশি শিল্পীদের সম্মানী বাবদ দেওয়া অর্থের বিপরীতে ৪০ লাখ টাকা উৎসে কর দিয়েছে বিসিবি।", "url": "https://www.banglatribune.com/business/67235/%E0%A6%AC%E0%A6%BF%E0%A6%AA%E0%A6%BF%E0%A6%8F%E0%A6%B2%E0%A7%87-%E0%A6%85%E0%A6%B0%E0%A7%8D%E0%A6%A5%E0%A6%AA%E0%A6%BE%E0%A6%9A%E0%A6%BE%E0%A6%B0-%E0%A6%A4%E0%A6%A6%E0%A6%A8%E0%A7%8D%E0%A6%A4%E0%A7%87-%E0%A6%95%E0%A6%AE%E0%A6%BF%E0%A6%9F%E0%A6%BF-%E0%A6%97%E0%A6%A0%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 320, "scraped_at": "2026-02-05T12:44:02.833142"}
{"title": "সেরা দীপিকা ও অমিতাভ-রণবীর", "body": "প্রদান করা হলো ভারতের অন্যতম পুরস্কার, স্টার স্ক্রিন অ্যাওয়ার্ডস। আর এতে সেরা অভিনেত্রী হয়েছেন দীপিকা পাড়ুকোন। অন্যদিকে সেরা অভিনেতার পুরস্কার ভাগাভাগি হয়েছে অমিতাভ বচ্চন ও রণবীর সিংয়ের মধ্যে। শুক্রবার রাতে এ পুরস্কার তারকাদের হাতে তুলে দেওয়া হয়। এতে অমিতাভ ও দীপিকা ‘পিকু’ এবং রণবীর সিং ‘বাজিরাও মাস্তানি’র জন্য এ পুরস্কার পেলেন।এবার দেখে নেওয়া যাক কার ঝুলিতে কোন পুরস্কার:ছবি: তালভার (সমালোচক পুরস্কার)পরিচালক: কবির খান (বজরঙ্গি ভাইজান)অভিনেতা: অমিতাভ বচ্চন (পিকু) ও রণবীর সিং (বাজিরাও মাস্তানি)অভিনেত্রী: দীপিকা পাড়ুকোন (পিকু)অভিনেতা: শাহরুখ খান (দর্শক ভোট)সেরা অভিনেত্রী: দীপিকা পাড়ুকোন (দর্শক ভোট)শিশুশিল্পী: হারষালি মালহোত্রা (বজরঙ্গি ভাইজান)সহঅভিনেতা: দীপক (তানু ওয়েডস মানু রিটার্নস) সহঅভিনেত্রী: প্রিয়াঙ্কা চোপড়া (বাজিরাও মাস্তানি)অভিনেতা: ইরফান খান (তালভার, সমালোচক)অভিনেত্রী: কালকিনি (সমালোচক)জুটি: শাহরুখ-কাজল (দিলওয়ালে)গায়ক: পাপন (দম লাগা কি হ্যায়সা)গায়িকা: মোনালি ঠাকুর (দম লাগা কি হ্যায়সা)গল্প: বজরঙ্গি ভাইজানসংলাপ: পিকুআবহ সংগীত: বজরঙ্গি ভাইজান আজীবন সম্মাননা: ঋষি কাপুর /এম/এমএম/", "url": "https://www.banglatribune.com/entertainment/bollywood/68409/%E0%A6%B8%E0%A7%87%E0%A6%B0%E0%A6%BE-%E0%A6%A6%E0%A7%80%E0%A6%AA%E0%A6%BF%E0%A6%95%E0%A6%BE-%E0%A6%93-%E0%A6%85%E0%A6%AE%E0%A6%BF%E0%A6%A4%E0%A6%BE%E0%A6%AD-%E0%A6%B0%E0%A6%A3%E0%A6%AC%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 129, "scraped_at": "2026-02-05T12:44:04.751474"}
{"title": "পাকিস্তানি নারী কূটনীতিকের বিরুদ্ধে আইনগত ব্যবস্থা নিতে চায় সরকার", "body": "জঙ্গি সংশ্লিষ্টতার অভিযোগে পাকিস্তানি নারী কূটনীতিক ফারিনা আরশাদের বিরুদ্ধে আইনগত ব্যবস্থা নিতে চায় সরকার। এজন্য পুলিশসহ সংশ্লিষ্ট কর্তৃপক্ষগুলো প্রয়োজনীয় তথ্য-উপাত্ত সংগ্রহ করছে। কয়েকদিন আগে গোয়েন্দা পুলিশের হাতে গ্রেফতার হওয়া জেএমবি নেতা ইদ্রিস শেখের আদালতে স্বীকারোক্তিমূলক জবানবন্দি দেওয়ার পর এ নিয়ে নড়েচড়ে বসেছেন গোয়েন্দারা। ২৯ নভেম্বর রাজধানীর উত্তরা এবং খিলগাঁও এলাকায় অভিযান চালিয়ে বাংলাদেশি বংশোদ্ভূত পাকিস্তানি নাগরিক ইদ্রিস শেখসহ জেএমবি’র চার সদস্যকে গ্রেফতার করে ঢাকা মহানগর গোয়েন্দা পুলিশ। পরে আদালতের অনুমতি নিয়ে তাদের জিজ্ঞাসাবাদ করেন তারা। গোয়েন্দা পুলিশের জিজ্ঞাসাবাদেও ইদ্রিস শেখ ঢাকায় পাকিস্তান হাইকমিশনে কর্মরত এক নারী কূটনীতিক নানাভাবে তাদের সহযোগিতা করেছেন বলে জানিয়েছেন। পরে ইদ্রিস শেখ আদালতে ১৬৪ ধারায় স্বীকারোক্তিমূলক জবানবন্দি দিয়ে পাকিস্তান হাইকমিশনের সেকেন্ড সেক্রেটারি ফারিনা আরশাদ জঙ্গিদের মদদ দিয়েছেন বলে জানান। জঙ্গিদের মদদে পাকিস্তানি গোয়েন্দা সংস্থা আইএসআইও জড়িত বলে জানান ইদ্রিস শেখ। এ বিষয়ে জানতে চাইলে ঢাকা মহানগর গোয়েন্দা পুলিশের যুগ্ম কমিশনার মনিরুল ইসলাম বাংলা ট্রিবিউনকে বলেন, জেএমবি নেতা ইদ্রিস শেখ আদালতে ১৬৪ ধারায় স্বীকারোক্তিমূলক জবানবন্দি দিয়েছেন। সেই জবানবন্দিতে পাকিস্তানি ওই নারী কূটনীতিকের কথা বলা হয়েছে। মনিরুল আরও বলেন, পাকিস্তানি নারী কূটনীতিকের বিরুদ্ধে তারা এখনও আইনগত কোনও পদক্ষেপ নেননি। বিষয়টি তারা স্বরাষ্ট্রমন্ত্রণালয়সহ সংশ্লিষ্ট কোনও কর্তৃপক্ষকেও জানাননি। তাছাড়া ১৬৪ ধারায় দেওয়া ইদ্রিস শেখের স্বীকারোক্তিমূলক জবানবন্দিটিও তাদের কাছে নেই। বিষয়টি তারা যাচাই-বাছাই করে পরবর্তী আইনি প্রক্রিয়া শুরু করবেন। ৩০ নভেম্বর গোয়েন্দা কর্মকর্তা মনিরুল জানিয়েছিলেন, গ্রেফতার হওয়া ইদ্রিস শেখের কাছ থেকে একটি স্পাই মোবাইল ফোন উদ্ধার করা হয়। ওই স্পাই মোবাইল ফোনটি পাকিস্তানের একটি গোয়েন্দা সংস্থার ঊর্ধ্বতন কর্মকর্তার। বাংলাদেশ থেকে তিনি যা বলতেন সেই কথাগুলো রেকর্ড আকারে ভিডিওসহ ওই গোয়েন্দা সংস্থার কাছে চলে যেত। ওইদিন নাম না বললেও বাংলাদেশ নিযুক্ত পাকিস্তান হাই কমিশনের এক নারী কর্মকর্তার সঙ্গে ঘনিষ্ট যোগাযোগ রয়েছে বলেও জানিয়েছিলেন ইদ্রিস শেখ। স্বরাষ্ট্রমন্ত্রী আসাদুজ্জামান খাঁন কামাল মঙ্গলবার দুপুরে হোটেল সোনারগাঁওয়ে একটি অনুষ্ঠান শেষে সাংবাদিকদের প্রশ্নের জবাবে এ বিষয়ে বলেন, দেশের মাটিতে বসে কোনও বিদেশি কূটনীতিককে বাংলাদেশের বিরুদ্ধে ষড়যন্ত্র করতে দেওয়া হবে না। নাশকতায় পাকিস্তানি কূটনীতিকের জড়িত থাকার প্রমাণ মিললে তার বিরুদ্ধে আইনগত ব্যবস্থা নেওয়া হবে। এদিকে, পাকিস্তানের কূটনীতিক ফারিনা আরশাদের জঙ্গি ও সহিংসতা সহায়ক কোনও কাজে সম্পৃক্ততা আছে কিনা সে বিষয়ে অবহিত নয় পররাষ্ট্র মন্ত্রণালয়। পররাষ্ট্র প্রতিমন্ত্রী শাহরিয়ার আলম বাংলা ট্রিবিউনকে বলেন, আমরা এখন পর্যন্ত কারও কাছ থেকে তথ্য পাইনি। যদি আমরা এ বিষয়ে কোনও তথ্য পাই তবে আইনগত পদক্ষেপ নেব। নাম প্রকাশ না করার শর্তে পররাষ্ট্র মন্ত্রণালয়ের একজন কর্মকর্তা বলেন, ফারিনা আরশাদকে জড়িয়ে বিভিন্ন গণমাধ্যমে প্রকাশিত প্রতিবেদনের প্রতিবাদ করে পাকিস্তান দূতাবাস সোমবার একটি নোট ভারবাল [অফিসিয়াল চিঠি] পাঠিয়েছে। ওই কর্মকর্তা আরও বলেন, নোট ভারবালে তারা ফারিনা আরশাদের বিরুদ্ধে জঙ্গি সংশ্লিষ্টতার অভিযোগ ভিত্তিহীন অভিহিত করেছে। গত জানুয়ারিতেও পাকিস্তানের আরেক কর্মকর্তা মোহাম্মাদ মাজহার খানকে জাল নোটসহ পুলিশ বনানী থেকে গ্রেফতার করে। পরে পররাষ্ট্র মন্ত্রণালয় তার অবৈধ কার্যক্রমের প্রমাণ পায়। যার ভিত্তিতে মাজহার খানকে ফেরত পাঠাতে পাকিস্তান মিশনকে নির্দেশও দেওয়া হয়। /জেইউ/এসএসজেড/এমআর/এফএ/", "url": "https://www.banglatribune.com/country/62117/%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF-%E0%A6%A8%E0%A6%BE%E0%A6%B0%E0%A7%80-%E0%A6%95%E0%A7%82%E0%A6%9F%E0%A6%A8%E0%A7%80%E0%A6%A4%E0%A6%BF%E0%A6%95%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%86%E0%A6%87%E0%A6%A8%E0%A6%97%E0%A6%A4-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট ॥", "category": "country", "language": "bn", "token_count": 431, "scraped_at": "2026-02-05T12:44:06.612924"}
{"title": "কৃষকদের আতংকের নাম বিষধর চন্দ্রবোড়া!", "body": "রাসেল’স ভাইপার বা চন্দ্রবোড়া বরেন্দ্র অঞ্চল থেকে বিলুপ্ত হয়ে গেছে বলে ধরে নেওয়া হয়েছিল। তবে কৃষকদের ভয়ের আরেক নাম প্রায় ৩০ বছর পর ফিরে এসেছে। বেড়েছে আতংকও। এর ভয়ে ধান কাটাও বন্ধ রাখতে হচ্ছে। চলাফেরায় আরো করতে হচ্ছে বাড়তি সতর্কতা। গত দুই বছরে এর কারণে ভয়াবহ মৃত্যুবরণ করতে হয়েছে অন্তত পাঁচ কৃষককে। এর কামড়ে অসুস্থ তিনজনের হাত-পা কেটে ফেলেও বাঁচানো যায়নি।২০১৩ সালের ডিসেম্বরের প্রথম দিকে চাঁপাইনবাগঞ্জের নাচোল উপজেলার বরেন্দা গ্রামের আব্বাস উদ্দীনের ছেলে আনোয়ার হোসেনকে (১৮)ছোবল দেয় চন্দ্রবোড়া (রাসেল’স ভাইপার) সাপ। চিকিৎসার জন্য স্থানীয় গ্রাম্য চিকিৎসকের কাছে তাকে নিয়ে যাওয়া হয়। অবস্থার অবনতি ঘটতে থাকলে রাজশাহী মেডিক্যাল কলেজ (রামেক) হাসপাতালে ভর্তি করা হয়। সেখানে চিকিৎসাধীন অবস্থায় আনোয়ার হোসেনের মৃত্যু হয়।২০১৩ সালের ২১ নভেম্বর রাজশাহীর তানোর উপজেলার বাঁধাইড় ইউনিয়নের শিবরাম গ্রামের নওশাদ আলীর ছেলে তাইজুদ্দীনকে (২৫)কামড় দেয় এই বিষধর সাপ। তার স্ত্রী নাদিরা বলেন, আক্রান্ত তাইজুদ্দীনকে স্থানীয় দুজন ওঝার কাছে নিয়ে যাওয়া হয়। তারা ফু দিয়ে শরীরে বিষ নেই বলে তাইজুদ্দীনকে বাড়িতে নিয়ে যেতে বলেন। কিন্তু বাড়িতে গিয়ে অবস্থার অবনতি ঘটলে রাজশাহী মেডিক্যাল কলেজ (রামেক) হাসপাতালে ভর্তির পর তাইজুদ্দীনের মৃত্যু হয়। চলতি বছরের (২০১৫ সাল) বিভিন্ন সময়ে এই সাপের ছোবলের শিকার হয়ে রামেক হাসপাতালে ভর্তি হন আরও তিন ব্যক্তি। এদের একজন চিকিৎসা নিয়ে সুস্থ হলেও দুজনের মৃত্যু হয়েছে। এ বছরের অক্টোবরে এর কামড়ে মৃত্যু হয় তানোর উপজেলার সাইধরা গ্রামের কৃষক ইয়াসিন আলী কালুর (৫১)। কালুর মৃত্যুর বরেন্দ্র অঞ্চলে চন্দ্রবোড়া (রাসেল‘স ভাইপার) সাপের আতংক আরও ছড়িয়ে পড়ে। অনেকে এই সাপের ভয়ে কৃষি কাজেও বিরত থাকেন বলে জানান। রাজশাহী তানোর উপজেলার শিবরামপুর , জুমারপাড়া, তেলোপাড়া, সাইধাড়া, মাড়িয়া, চাপড়া, জোকারপাড়া গোদাগাড়ী উপজেলার চান্দলাই, ছয়ঘাটি, ভুষণা নাচোল উপজেলার খড়িবোনা, পাইকুড়া, নুরপুর, জোরপুকুর, রায়পাড়া, নন্দিঘর, সাঁওতালপাড়ায় চন্দ্রবোড়া সাপ বেশি দেখা যায় বলে জানা গেছে। এর আতংকে জমির ধান কাটাও বন্ধ করে দেয় কৃষক। তানোরের বাধাইড় ইউনিয়ন পরিষদ চেয়ারম্যান কামরুজ্জামান হেনা বলেন, চন্দ্রবোড়ার দংশনে আক্রান্তদের সবাই কৃষক। তানোর উপজেলার শিররামপুর গ্রামের বাবলু সরকার (৬২) বলেন, ১৯৮৫ সালের দিকে এ অঞ্চলে চন্দ্রবোড়ার বিলুপ্তি ঘটে। কিন্তু ২০১৩ সালের আবারও এ সাপ দেখা যায়। গত দুই বছরে চন্দ্রবোড়ার দেখা মিলছে বেশি। এ ব্যাপারে যুক্তরাষ্ট্রের অশোক ফাউন্ডেশন ফেলো এবং বন্যপ্রাণী ও পরিবেশ বিশেষজ্ঞ আবু সাইদ জানান, বাংলাদেশে ১০০ প্রজাতির সাপ রয়েছে। এর মধ্যে বিষধর সাপ ৩২ প্রজাতির সবচেয়ে বিষধর ৩টি সাপের মধ্যে একটি চন্দ্রবোড়া সাপ। চন্দ্রবোড়া ভারতের পশ্চিমবঙ্গ রাজ্যে বেশি দেখা যায়। বন্যার পানির সঙ্গে ভারত থেকে এ সাপটি বরেন্দ্র অঞ্চলে এসে বংশ বিস্তার করে যাচ্ছে। এ সাপটি গর্তে বেশি থাকে। তিনি জানান, চন্দ্রবোড়া তিন-চার ফুট লম্বা হয়। সাপটি গর্তে থাকতে বেশি পছন্দ করলেও রাতেই বেশি দেখা যায়। এ সাপ ইঁদুর, ঘাসফড়িংসহ বিভিন্ন পোকামাকড় খায় বলে ধান ও গমের জমিতে থাকে। সাপটির মাথা সরু ও ছোট হওয়ায় দ্রুত মানুষকে দংশন করতে পারে। সাপটির চলাচল ধীরগতির। অন্য সাপের চেয়ে চন্দ্রবোড়ার দাঁত বড় ও শব্দ করে জোরে। একে উত্ত্যক্ত না করলে তা মানুষকে দংশন করে না। সাপটি ২৬০ মিলিগ্রাম বিষ প্রয়োগ করতে পারে। তবে ৪০ মিলিগ্রাম বিষ প্রয়োগ করলে ঐ ব্যক্তির মৃত্যু হয়। এ প্রসঙ্গে রাজশাহী মেডিক্যাল কলেজ হাসপাতাল (রামেক) মেডিসিন বিশেষজ্ঞ ডাক্তার আবু সাহিন বলেন, চন্দ্রবোড়ার দংশনের কিছুক্ষণ পর হাত-পা ফুলে যায় এবং দেহের বিভিন্ন স্থান দিয়ে রক্তক্ষরণ হয়। হাত ও পা রশি দিয়ে বাঁধলে ফুলে যাওয়া রক্তক্ষরণের স্থানে পচন ধরে। দংশনের সঙ্গে সঙ্গে হাসপাতালে নিলে রোগী সুস্থ হয়ে ওঠার সম্ভাবনা বেশি।রামেক-এ এর চিকিৎসার ভালো ব্যবস্থা রয়েছে। বরেন্দ্র অঞ্চলের চন্দ্রবোড়া সাপ নিয়ে গবেষণা করেছে বেসরকারি একটি প্রতিষ্ঠান বারসিক। সংস্থাটির প্রোগ্রাম অফিসার শহিদুল ইসলাম বলেন, চন্দ্রবোড়া সাপ নিয়ে গবেষণার পাশাপাশি চিকিৎসা, প্রশিক্ষণ ও সাপটি সম্পর্কে জনসচেনতা তৈরিতে কাজ করে যাচ্ছি।", "url": "https://www.banglatribune.com/country/60471/%E0%A6%95%E0%A7%83%E0%A6%B7%E0%A6%95%E0%A6%A6%E0%A7%87%E0%A6%B0-%E0%A6%86%E0%A6%A4%E0%A6%82%E0%A6%95%E0%A7%87%E0%A6%B0-%E0%A6%A8%E0%A6%BE%E0%A6%AE-%E0%A6%AC%E0%A6%BF%E0%A6%B7%E0%A6%A7%E0%A6%B0-%E0%A6%9A%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%AC%E0%A7%8B%E0%A7%9C%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 547, "scraped_at": "2026-02-05T12:44:08.457789"}
{"title": "হাতকড়াসহ মাদক ব্যবসায়ীর পলায়ন", "body": "বরগুনায় ইয়াবাসহ আটক মাহবুব (২৭) নামে এক মাদক ব্যবসায়ী হাতকড়াসহ ডিবি পুলিশের কাছ থেকে পালিয়ে গেছে। বৃহস্পতিবার বিকাল সাড়ে ৪টার দিকে ডিবি পুলিশের একটি দল মাদকবিরোধী বিশেষ অভিযানের সময় মাহবুবকে ১০০ পিস ইয়াবাসহ পরীর খাল বাজার থেকে আটক করে।স্থানীয়রা জানান, স্থানীয় কয়েকজন চিহ্নিত মাদক ব্যবসায়ী পুলিশকে সহযোগিতায় এগিয়ে আসার অভিনয় করে মাহবুবকে পালিয়ে যেতে সাহায্য করে। মাহবুব পালিয়ে যাওয়ায় ডিবি পুলিশ ও বরগুনা সদর থানা পুলিশ এলাকায় সাঁড়াশি অভিযান চালায়।বরগুনা সদর থানা ওসি রিয়াজ হোসেন পিপিএম ঘটনার সত্যতা নিশ্চিত করেছেন। তিনি বলেন, আসামিকে গ্রেফতারে চেষ্টা চলছে এবং যারা পালিয়ে যেতে সহায়তা করেছে তাদের বিরুদ্ধেও ব্যবস্থা নেওয়া হবে।", "url": "https://www.banglatribune.com/country/60547/%E0%A6%B9%E0%A6%BE%E0%A6%A4%E0%A6%95%E0%A7%9C%E0%A6%BE%E0%A6%B8%E0%A6%B9-%E0%A6%AE%E0%A6%BE%E0%A6%A6%E0%A6%95-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%B0-%E0%A6%AA%E0%A6%B2%E0%A6%BE%E0%A7%9F%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরগুনা প্রতিনিধি", "category": "country", "language": "bn", "token_count": 97, "scraped_at": "2026-02-05T12:44:10.254642"}
{"title": "বিয়ে করলেন সোহিনী-রঞ্জন", "body": "একদিকে ‘লক্ষ্মীট্যারা’, অন্যদিকে ‘ক্ষ’। সোহিনী আলম শহুরে শ্রোতাদের কাছে বেশ পরিচিত এ দুটি ব্যান্ডের গায়িকা হিসেবে। বাংলাদেশি বংশোদ্ভূত লন্ডন প্রবাসী এ গায়িকা এবার নতুন আরও একটি পরিচয় হলো। ঘরনী হলেন তিনি। বিয়ে করেছে সোহিনী। পাত্র বাংলাদেশি, ‘আর্বোভাইরাস’ ব্যান্ডের গীতিকার ও গিটারিস্ট আসিফ আজগর রঞ্জন। গত মাসে ঢাকায় তাদের বিয়ে হয়। এক ফেসবুক পোস্টে সোহিনী জানান, বিয়ের আয়োজনটি ছোট আকারে করা হয়েছিল। এতে ঘনিষ্ঠ কিছু বন্ধু ও পরিবারের সদস্যরা উপস্থিত ছিলেন। সোহিনী আলম গান গাওয়ার পাশাপাশি কমলা কালেক্টিভ নামের লন্ডনভিত্তিক সাংস্কৃতিক সংগঠনের সঙ্গে যুক্ত। তাদের প্রযোজিত প্রথম নাটক ‘বীরাঙ্গনা’ বিশ্বব্যাপী প্রদর্শনী হয়। এছাড়া ‘ক্ষ’ ব্যান্ড বাংলাদেশে খুব পরিচিত হয় ২০১২ সালে ডিসেম্বর মাসে। তখন ইউটিউবে ক্ষ-র গাওয়া ‘আমার সোনার বাংলা’ গানের মিউজিক ভিডিও প্রকাশ পায়৷ যা বেশ আলোচিত হয়।", "url": "https://www.banglatribune.com/entertainment/songs/66563/%E0%A6%AC%E0%A6%BF%E0%A7%9F%E0%A7%87-%E0%A6%95%E0%A6%B0%E0%A6%B2%E0%A7%87%E0%A6%A8-%E0%A6%B8%E0%A7%8B%E0%A6%B9%E0%A6%BF%E0%A6%A8%E0%A7%80-%E0%A6%86%E0%A6%9C%E0%A6%97%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওয়ালিউল মুক্তা", "category": "entertainment", "language": "bn", "token_count": 118, "scraped_at": "2026-02-05T12:44:12.104910"}
{"title": "৭ ডিসেম্বর সাতক্ষীরা মুক্ত দিবস", "body": "স্বাধীনতা যুদ্ধের সময় দেশ শত্রুমুক্ত করতে সাতক্ষীরার বীর সন্তানরা অন্তত ৫০টি ছোট-বড় যুদ্ধে হানাদার বাহিনীকে মোকাবেলা করে। অবশেষে ৭ ডিসেম্বর সাতক্ষীরা শত্রুমুক্ত হয়। ১৯৭১ সালের এই দিনে সাতক্ষীরার দামাল ছেলেরা থ্রি নট থ্রি আর এসএলআরের ফাঁকা গুলি ছুঁড়তে ছুঁড়তে সাতক্ষীরা শহরে ঢোকে। ওড়ানো হয় স্বাধীন বাংলাদেশের পতাকা। সেদিন মুক্তিযোদ্ধাদের সঙ্গে রাস্তায় নেমে আসে মুক্তিপাগল আপামর জনতা।১৯৭১ সালের ২ মার্চ সাতক্ষীরা শহরে পাকিস্তানবিরোধী মিছিলে রাজাকাররা গুলি করে হত্যা করে শহীদ আব্দুর রাজ্জাককে। এর পরই রুখে দাঁড়ায় সাতক্ষীরার দামাল ছেলেরা। তারা যোগ দেয় মুক্তিযুদ্ধে। মুক্তিযুদ্ধের খরচ বহনের জন্য ব্যাংক থেকে টাকা ও অলংকার লুট এবং অস্ত্র লুটের দিয়ে শুরু মুক্তি সংগ্রাম। ৮ম ও ৯ম সেক্টরের অধীনে ভারতের বিভিন্ন এলাকায় ট্রেনিং শেষে ২৭ মে সাতক্ষীরার ভোমরা সীমান্তে প্রথম সম্মুখ যুদ্ধ শুরু হয়। এ সময় দুই শতাধিক পাকিস্তানি সেনা নিহত হয়। ১৭ ঘণ্টাব্যাপী এ যুদ্ধে শহীদ হন তিনজন মুক্তিযোদ্ধা। আহত হন আরও দুইজন মুক্তিযোদ্ধা। এরপর থেমে থেমে চলতে থাকে সাতক্ষীরার বিভিন্ন এলাকায় মুক্তিযোদ্ধাদের গুপ্ত হামলা। এসব যুদ্ধের মধ্যে ভোমরার যুদ্ধ, টাউন শ্রীপুর যুদ্ধ, বৈকারী যুদ্ধ,খানজিয়া যুদ্ধ উল্লেখযোগ্য। এ সব যুদ্ধে শহীদ হয় ৩৩ জন বীর মুক্তিযোদ্ধা। পাকিস্তানি সেনা বাহিনীকে বিদ্যুতের আলো থেকে বিচ্ছিন্ন করতে ৩০ নভেম্বর টাইম বোমা দিয়ে শহরের কেন্দ্রবিন্দুতে অবস্থিত পাওয়ার হাউস উড়িয়ে দেয় মুক্তিযোদ্ধারা। এতে ভীত-সন্ত্রস্ত হয়ে যায় পাক সেনারা। রাতের আঁধারে বেড়ে যায় গুপ্ত হামলা। পিছু হটতে শুরু করে হানাদাররা। ৬ ডিসেম্বর রাতে মুক্তিযোদ্ধাদের হামলায় টিকতে না পেরে বাঁকাল,কদমতলা ও বেনেরপোতা ব্রিজ উড়িয়ে দিয়ে পাকিস্তানি বাহিনী সাতক্ষীরা থেকে পালিয়ে যায়। ৭ ডিসেম্বর জয়ের উন্মাদনায় জ্বলে ওঠে সাতক্ষীরা। তবে স্বাধীনতার ৪৪ বছরেও সাতক্ষীরার মুক্তিযোদ্ধারা পুড়ছেন ক্ষোভের অনলে। এত বছর পেরিয়ে গেলেও সাতক্ষীরার বধ্যভূমি গণকবরগুলো সংরক্ষণের উদ্যোগ নেওয়া হয়নি। অযত্নে আর অবহেলায় হারিয়ে যেতে বসেছে বধ্যভূমি ও গণকবরের স্মৃতিচিহ্ন। যথাযথ সংরক্ষণের অভাবে এগুলো হারিয়ে যাচ্ছে ধীরে ধীরে। তাই বধ্যভূমি ও গণকবরের স্মৃতি ধরে রাখতে মুক্তিযুদ্ধের স্মৃতিস্তম্ভ নির্মাণের জন্য সরকারের কাছে জোর দাবি জানিয়েছেন সাতক্ষীরার মুক্তিযোদ্ধারা। শহীদদের জন্য যে স্মৃতি ফলক তৈরি করা হয়েছে তাতে রয়েছে অমুক্তিযোদ্ধাসহ স্বাধীনতা বিরোধী যুদ্ধাপরাধীদের নামও। যারা শহীদ হয়েছিলেন মুক্তিযুদ্ধের সময় সাতক্ষীরার যে বীর সন্তানরা শহীদ হয়ে ছিলেন তাদের নাম হলো- শহীদ আব্দুর রাজ্জাক, কাজল, খোকন, নাজমুল, হাফিজউদ্দিন, নুর মোহাম্মদ, আবু বকর, ইমদাদুল হক, জাকারিয়া, শাহাদাত হোসেন, আব্দুর রহমান, আমিনউদ্দিন গাজী, আবুল কালাম আজাদ, সুশীল কুমার, লোকমান হোসেন, আব্দুল ওহাব, দাউদ আলী, সামছুদ্দোহা খান, মুনসুর আলী, রুহুল আমীন, জবেদ আলী, শেখ হারুনার রশিদ প্রমুখ। সাতক্ষীরা জেলা ইউনিট কমান্ডার মোশারফ হোসেন মশু বলেন,এ দিনে সাতক্ষীরাকে হানাদার মুক্ত করা হয়েছিল। এই দিনটি সাতক্ষীরার মানুষের জন্য গর্বের দিন। নানা আয়োজনে পালিত মুক্ত দিবস নানা আয়োজনের মধ্য দিয়ে এবার সাতক্ষীরা মুক্ত দিবস পালিত হচ্ছে। দিবসটি উপলক্ষে সোমবার সকালে সাতক্ষীরা মুক্তিযোদ্ধা ইউনিট কার্যালয়ের সামনে পতাকা উত্তোলনের পর সেখান থেকে একটি বিশাল শোভাযাত্রা বের হয়ে শহরের প্রধান প্রধান সড়ক প্রদক্ষিণ করে। পরে জেলা মুক্তিযোদ্ধা ইউনিট কার্যালয়ে এক আলোচনা সভা অনুষ্ঠিত হয়। জেলা মুক্তিযোদ্ধা ইউনিট কমান্ডার মোশাররফ হোসেন মশুর সভাপতিত্বে প্রধান অতিথির বক্তব্য রাখেন জেলা আওয়ামী লীগের সভাপতি ও জেলা পরিষদ প্রশাসক মুনসুর আহমেদ। অনুষ্ঠানে আরও বক্তব্য রাখেন, জেলা আওয়ামী লীগের সাধারণ সম্পাদক নজরুল ইসলাম, প্রেসক্লাব সভাপতি আবু আহমেদ, সদর উপজেলা নির্বাহী অফিসার শাহ আব্দুল সাদী প্রমুখ। মুক্তিযুদ্ধের স্মৃতিচারণ করে বক্তব্য রাখেন, ডেপুটি কমান্ডার আবুবকর সিদ্দিকী, হাসান-উজ-জামান, প্রচার কমান্ডার ড.এম এ বারী, মুক্তিযোদ্ধা কাজী রিয়াজ, জেলা জাসদের সাধারন সম্পাদক ইদ্রিস আলী, যুদ্ধাহত মুক্তিযোদ্ধা হাসনে জাহিদ জজ প্রমুখ। বক্তারা এসময় সাতক্ষীরায় মুক্তিযোদ্ধাদের শেষ স্মৃতি চিহ্ন গণকবরগুলো সংরক্ষণের জোর দাবি জানান।", "url": "https://www.banglatribune.com/country/60337/%E0%A7%AD-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাতক্ষীরা প্রতিনিধি", "category": "country", "language": "bn", "token_count": 524, "scraped_at": "2026-02-05T12:44:14.083708"}
{"title": "লক্ষ্মীপুরে যুবলীগ-সৈনিকলীগের সংঘর্ষ, আহত ১০", "body": "মিছিলকে কেন্দ্র করে লক্ষ্মীপুরে যুবলীগ ও সৈনিকলীগের মধ্যে সংঘর্ষের ঘটনা ঘটেছে। এতে জেলা সৈনিকলীগের সভাপতি আব্দুর রহিম সওদাগর ও স্থানীয় আওয়ামী লীগ নেতা বদরুল আলম শাম্মীসহ উভয়পক্ষের ১০ জন আহত হয়েছেন। শুক্রবার বিকালে শহরের শাঁখারী পাড়া সংলগ্ন এলাকায় এ সংঘর্ষের ঘটনা ঘটে।প্রত্যক্ষদর্শীরা জানান, বিকেল ৫টার দিকে শহরের শাঁখারীপাড়া এলাকা থেকে জেলা সৈনিক লীগের সভাপতি আব্দুর রহিম সওদাগর ও বদরুল আলম শাম্মী একটি মিছিল বের করেন। মিছিলটি তমিজ মার্কেটস্থ এলাকায় পৌঁছলে বদরুল আলম শাম্মীকে দেখে ক্ষুব্ধ যুবলীগ কর্মীরা বাধা দেয়। এ সময় উভয়পক্ষের মধ্যে ধাওয়া পাল্টা-ধাওয়ার ঘটনার এক পর্যায়ে জেলা যুবলীগের যুগ্ম আহ্বায়ক ও সদর উপজেলা চেয়ারম্যান একেএম সালাহ উদ্দিন টিপু ঘটনাস্থলে উপস্থিত হন। এ সময় সৈনিকলীগ সভাপতিকে মারধর করেন ও বদরুল আলম শাম্মীকে লাঞ্ছিত করেন বিক্ষুব্ধরা। পরে বদরুল আলম শাম্মী ও সৈনিক লীগের কর্মীরা শাখারীপাড়া এলাকায় দলবদ্ধ হলে যুবলীগ কর্মীরা তাদের ধাওয়া দিলে তারাও পাল্টা ধাওয়া করেন। এ সময় উভয়পক্ষের আরও ৮ জন আহত হন।বদরুল আলম শাম্মী জানান, সৈনিকলীগের নেতাকর্মীরা একটি মিছিল নিয়ে লক্ষ্মীপুর পৌরসভার প্রতিষ্ঠাতা নছির আহমদ ভূঁইয়ার মৃত্যু বার্ষিকীর একটি অনুষ্ঠানে যাচ্ছিলাম। হঠাৎ সদর উপজেলা চেয়ারম্যান টিপু ও যুবলীগের নেতাকর্মীরা অস্ত্রশস্ত্র নিয়ে আমাদের ওপর চড়াও হয়। মিছিলটি ছত্রভঙ্গ করে দেয়। এ সময় সৈনিকলীগ সভাপতি ও আমাকে লাঞ্ছিত করা হয়। তবে, সদর উপজেলা চেয়ারম্যান একেএম সালাহ উদ্দিন টিপু তার বিরুদ্ধে আনীত অভিযোগ অস্বীকার করেন। তিনি বলেন, একটি পিকআপভ্যানে করে মিছিলে লোক আনেন সৈনিকলীগ নেতারা। পরে শ্রমিকদের ভাড়া না দেওয়াকে কেন্দ্র করে শ্রমিক ও সৈনিকলীগের মধ্যে হাতাহাতির ঘটনা ঘটে। লক্ষ্মীপুর সদর থানার ভারপ্রাপ্ত কর্মকর্তা (ওসি) আব্দুল্লাহ আল মামুন জানান, বিকেলে দুই পক্ষের মধ্যে মারামারির ঘটনা শুনেছি। বিষয়টি আমরা তদন্ত করে দেখছি।", "url": "https://www.banglatribune.com/country/chitagong/64471/%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97-%E0%A6%B8%E0%A7%88%E0%A6%A8%E0%A6%BF%E0%A6%95%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%86%E0%A6%B9%E0%A6%A4-%E0%A7%A7%E0%A7%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 251, "scraped_at": "2026-02-05T12:44:15.984704"}
{"title": "কৃষি পণ্য রফতানিতে ভর্তুকি কমাতে সম্মত ডব্লিউটিও", "body": "দীর্ঘ আলোচনার পর বিশ্ব বাণিজ্য সংস্থার (ডব্লিউটিও) সদস্যভুক্ত দেশগুলো কৃষি পণ্য রফতানিতে ভর্তুকি কমাতে সম্মত হয়েছে। তবে বেশকিছু বাণিজ্যিক বাধা সম্পর্কে কোনো সমাধানে পৌঁছতে পারেনি সদস্যদেশগুলো।কেনিয়ার রাজধানীর নাইরোবিতে ডব্লিউটিও’র ৫ দিনব্যাপী সম্মেলনের শেষ অংশে সদস্যভুক্ত দেশগুলো এ সিদ্ধান্তে উপনীত হয়েছে।সম্মেলনের শেষ অধিবেশনে গত শনিবার ডব্লিউটিওর প্রধান রবার্তো আজেভেদো বলেন, এটি একটি অসাধারণ সিদ্ধান্ত। রফতানি বাণিজ্যের প্রতিযোগিতা আরও বেশি সুষম ও স্বচ্ছ করতে এ সিদ্ধান্ত নেওয়া হয়েছে। এ সিদ্ধান্তকে ঐতিহাসিক আখ্যা দিয়ে ইউরোপীয়ান কমিশন বলছে, বাণিজ্যে আরও স্বচ্ছতা আনতে এটি অনেক ভালো সিদ্ধান্ত। পাশাপাশি, এতদিন এ সিদ্ধান্তটি চূড়ান্ত হওয়ার বিষয়ে যারা সন্দিহান ছিলেন, এটি তাদের সন্দেহও দূর করবে।এ সম্মতির ফলে ধনী দেশগুলো তাদের রফতানি করা কৃষি পণ্যে ভর্তুকি কমাবে। তবে, উন্নয়নশীল এ ভর্তুকি কমাতে ২০১৮ সাল অবধি সময় চেয়েছে।কেনিয়ার পররাষ্ট্রমন্ত্রী আমিনা মোহাম্মদ বলেন, এ নতুন সিদ্ধান্তের ফলে উন্নত ও উন্নয়নশীল দেশগুলোর মধ্যে বিভাজন কমানো সম্ভব। ডব্লিউটিও’র মতে, এ সিদ্ধান্তের অনুন্নত ও উন্নয়নশীল দেশগুলোর কৃষকদের মধ্যকার প্রতিযোগিতা আরও স্বচ্ছ হবে। তবে সংশ্লিষ্টরা বলছেন, এ জন্য আরও বেশ কিছু বাণিজ্য বাধা দূর করতে হবে। সূত্র: বিবিসি।", "url": "https://www.banglatribune.com/business/63515/%E0%A6%95%E0%A7%83%E0%A6%B7%E0%A6%BF-%E0%A6%AA%E0%A6%A3%E0%A7%8D%E0%A6%AF-%E0%A6%B0%E0%A6%AB%E0%A6%A4%E0%A6%BE%E0%A6%A8%E0%A6%BF%E0%A6%A4%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A7%81%E0%A6%95%E0%A6%BF-%E0%A6%95%E0%A6%AE%E0%A6%BE%E0%A6%A4%E0%A7%87-%E0%A6%B8%E0%A6%AE%E0%A7%8D%E0%A6%AE%E0%A6%A4-%E0%A6%A1%E0%A6%AC%E0%A7%8D%E0%A6%B2%E0%A6%BF%E0%A6%89%E0%A6%9F%E0%A6%BF%E0%A6%93", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিজনেস ডেস্ক", "category": "business", "language": "bn", "token_count": 163, "scraped_at": "2026-02-05T12:44:20.165787"}
{"title": "সূচক কিছুটা কমেছে দুই বাজারে", "body": "সপ্তাহের শেষ কার্যদিবস বৃহস্পতিবার দেশের দুই বাজারের সবগুলো মূল্য সূচক কমেছে। পাশাপাশি ডিএসইতে টাকার অঙ্কে লেনদেন আগের তুলনায় কমেছে ১ দশমিক ৮৮ শতাংশ। তবে, সিএসইতে তা বেড়েছে ৩ দশমিক ৮০ শতাংশ।এ ছাড়া, ডিএসইতে অধিকাংশ কোম্পানির শেয়ার দর বাড়লেও সিএসইতে দর ওঠানামা করা কোম্পানির সংখ্যা প্রায় একই। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) বৃহস্পতিবার ডিএসইএক্স সূচক কমেছে ৩ পয়েন্ট। ফলে দিনের লেনদেন শেষে সূচকটি নেমে আসে ৪ হাজার ৬৭৬ পয়েন্টে। ডিএসইএস বা শরীয়াহ সূচক ১ পয়েন্ট কমেছে অবস্থান করছে ১ হাজার ১২৬ পয়েন্টে। আর ৩ পয়েন্ট কমে ডিএস৩০ সূচক রয়েছে ১ হাজার ৭৭১ পয়েন্টে। এ দিন ডিএসইতে ৩২২টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১৪৭টির, কমেছে ১৩৪টির এবং অপরিবর্তিত রয়েছে ৪১টির। বৃহস্পতিবার ডিএসইতে লেনদেন কমেছে ১২ কোটি ৩২ লাখ টাকা। এ দিন বাজারে লেনদের হয়েছে ৬৪৩ কোটি ৪২ লাখ টাকা। বুধবার লেনদেন হয়েছিল ৬৫৫ কোটি ৭৪ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো ইউনাইটেড পাওয়ার জেনারেশন অ্যান্ড ডিস্ট্রিবিউশেন কোম্পানি, বেক্সিমকো, বেক্সিমকো ফার্মা, আফতাব অটো, খুলনা পাওয়ার কোম্পানি, সামিট পাওয়ার, ইফাদ অটোজ, কেডিএস অ্যাক্সেসরিজ, বিডি থাই এবং পাওয়ার গ্রিড। চট্টগ্রাম স্টক একচেঞ্জে (সিএসই) বৃহস্পতিবার সার্বিক সূচক সিএএসপিআই কমেছে ৫ পয়েন্ট। ফলে দিনের লেনদেন শেষে সূচকটি নেমে আসে ১৪ হাজার ২৭৩ পয়েন্টে। এ ছাড়া, সিএসইএক্স ৩ এবং সিএসই৩০ সূচক ১১ পয়েন্ট কমেছে। এ দিন সিএসইতে ২৩৯টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১০০টির, কমেছে ৯৯টির এবং অপরিবর্তিত রয়েছে ৪০টির। বৃহস্পতিবার সিএসইতে লেনদেন বেড়েছে ১ কোটি ৪৫ লাখ টাকা। এ দিন বাজারে ৩৯ কোটি ৬৩ লাখ টাকার শেয়ার লেনদেন হয়েছে। বুধবার লেনদেন হয়েছিল ৩৮ কোটি ১৮ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, বেক্সিমকো, সামিট পাওয়ার, আফতাব অটো এবং এমজেএল বাংলাদেশ।", "url": "https://www.banglatribune.com/business/67829/%E0%A6%B8%E0%A7%82%E0%A6%9A%E0%A6%95-%E0%A6%95%E0%A6%BF%E0%A6%9B%E0%A7%81%E0%A6%9F%E0%A6%BE-%E0%A6%95%E0%A6%AE%E0%A7%87%E0%A6%9B%E0%A7%87-%E0%A6%A6%E0%A7%81%E0%A6%87-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 288, "scraped_at": "2026-02-05T12:44:22.669419"}
{"title": "রাজধানীতে ১৬ হাজার ইয়াবাসহ ৩ জন গ্রেফতার", "body": "রাজধানীর চকবাজার এলাকা থেকে ১৬ হাজার ৬৫০ পিস ইয়াবা ও ইয়াবা বিক্রির ৪৬ হাজার টাকাসহ তিনজনকে গ্রেফতার করেছেন র‌্যাব-২ এর সদস্যরা। বৃহস্পতিবার দিনগত রাত সাড়ে ১২টার দিকে তাদের গ্রেফতার করা হয়।শুক্রবার সকালে র‌্যাবের পক্ষ থেকে পাঠানো এক সংবাদ বিজ্ঞপ্তিতে এই তথ্য জানানো হয়। এতে বলা হয় র‌্যাব-২ এর উপ-পরিচালক মেজর মোঃ নাসির উদ্দিন আহমেদের নেতৃত্বে একটি বিশেষ আভিযানিক দল গোপন সংবাদের ভিত্তিতে জানতে পারে যে, রাজধানীর চকবাজার থানাধীন পোস্তা এলাকায় কয়েকজন মাদক ব্যবসায়ী মাদক বিক্রয়ের জন্য অবস্থান করছে। এই সংবাদের ভিত্তিতে র‌্যাব সদস্যরা পোস্তা এলাকার বাসা নং-৭৭/৭৬/২/৩ এর ৪র্থ তলার উত্তর পাশের ফ্ল্যাটে অভিযান চালায়।অভিযানে মোঃ মোস্তাক আহমেদ (৩২),মোঃ মাসি আলম (৪৭) ও মোঃ ওয়াহিদ (৪০) নামের তিন ব্যক্তিকে গ্রেফতার করা হয়। তাদের কাজ থেকে ১৬ হাজার ৬৫০ পিস ইয়াবা এবং ইয়াবা বিক্রির ৪৬ হাজার ১০০ টাকা উদ্ধার করা হয়। গ্রেফতারকৃতরা জিজ্ঞাসাবাদে জানায়, দীর্ঘদিন যাবৎ তারা রাজধানীর বিভিন্ন এলাকায় মাদক ব্যবসা করে আসছেন।", "url": "https://www.banglatribune.com/country/66199/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A7%A7%E0%A7%AC-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%87%E0%A7%9F%E0%A6%BE%E0%A6%AC%E0%A6%BE%E0%A6%B8%E0%A6%B9-%E0%A7%A9-%E0%A6%9C%E0%A6%A8-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 143, "scraped_at": "2026-02-05T12:44:24.807004"}
{"title": "জাবিতে প্রথম বর্ষে ভর্তি শুরু: ৯ বিভাগে বাড়লো ভর্তি ফি", "body": "জাহাঙ্গীরনগর বিশ্ববিদ্যালয়ে ২০১৫-১৬ শিক্ষাবর্ষে প্রথম বর্ষ স্নাতক (সম্মান) শ্রেণিতে ভর্তি কার্যক্রম শুরু হয়েছে। বিশ্ববিদ্যালয়ের বিভিন্ন অনুষদের অধীনে অন্তত ৯টি বিভাগে বিগত বছরের তুলনায় কমপক্ষে ৫শ থেকে আড়াই হাজার টাকা পর্যন্ত বিভাগ উন্নয়ন ফি বাড়ানো হয়েছে। এ ছাড়া বিভাগ উন্নয়ন ফি’র বিষয়টি ভর্তি সংক্রান্ত বিজ্ঞপ্তিতে উল্লেখ না করায় বিপাকে পড়েছেন ভর্তিচ্ছুরা। রবিবার বিশ্ববিদ্যালয়ের বিভিন্ন বিভাগ ঘুরে এসব চিত্র দেখা গেছে।অতিরিক্ত ফি আদায়ে ক্ষোভ প্রকাশ করে তা বাতিলের দাবি জানিয়েছেন সাধারণ শিক্ষার্থী ও বিভিন্ন ছাত্র সংগঠনের নেতারা। অপরদিকে, ভর্তিচ্ছুদের স্বাস্থ্য পরীক্ষা ছাড়াই সনদপত্র বিতরণের অভিযোগ উঠেছে। বিশ্ববিদ্যালয়ের সমাজবিজ্ঞান অনুষদের অর্থনীতি বিভাগে ২৫০০ বৃদ্ধি করে ৭ হাজার ৫শ টাকা, ভূগোল ও পরিবেশ বিজ্ঞান বিভাগে ১ হাজার টাকা বাড়িয়ে ৫ হাজার এবং লোক প্রশাসন ও নৃবিজ্ঞান বিভাগে ৫শ টাকা করে বৃদ্ধি করে যথাক্রমে ৬ হাজার ও ৫ হাজার টাকা করা হয়েছে। জীববিজ্ঞান অনুষদের উদ্ভিদবিজ্ঞান ও প্রাণিবিদ্যা বিভাগে ২ হাজার টাকা করে বৃদ্ধি করে যথাক্রমে ৮ হাজার ও ৬ হাজার টাকা করা হয়েছে। কলা ও মানবিক অনুষদের অধীনে থাকা নাটক ও নাট্যতত্ত্ব বিভাগে ১ হাজার টাকা বৃদ্ধি করে ৯ হাজার এবং আন্তর্জাতিক সম্পর্ক বিভাগে ৮৮০ টাকা বৃদ্ধি করে ৬ হাজার টাকা করা হয়েছে। গাণিতিক ও পদার্থবিজ্ঞান অনুষদের রসায়ন বিভাগে ২ হাজার টাকা বৃদ্ধি করে ৮ হাজার টাকা করা হয়েছে। এ ছাড়া, বায়োটেকনোলজি এন্ড জেনেটিক ই্ঞ্জিনিয়ারিং বিভাগে বিভাগ উন্নয়ন ফি ছাড়াও ‘কুপন ফি’ নামে ২ হাজার টাকা করে ভর্তিচ্ছুপ্রতি নেওয়া হচ্ছে। এজন্য রশিদ দেওয়া হলেও পরে তা ফেরত নেওয়া হয়েছে। এদিকে, গত ৩ বছর ধরে মেডিক্যাল সেন্টার থেকে সরবরাহকৃত স্বাস্থ্য পরীক্ষার সনদপত্র বাবদ ভর্তিচ্ছুদের কাছ থেকে ৫০ টাকা করে আদায় করা হচ্ছে। অথচ ভর্তির সময় মেডিক্যাল ফি বাবদ আরও ২শ টাকা আদায় করা হয়। রবিবার মেডিকেল সেন্টারে গিয়ে দেখা যায়, পুরাতন মেডিকেল ভবনের একটি কক্ষে বসে কোনও প্রকার স্বাস্থ্য পরীক্ষা না করেই ভর্তিচ্ছুদের একটি করে ফাঁকা সনদপত্র ধরিয়ে দিচ্ছেন দুই কর্মচারী। সেখানে নেই কোনও চিকিৎসক। ভর্তিচ্ছুরা নিজের ইচ্ছেমতো সনদপত্রগুলো পূরণ করে নিচ্ছেন। বিভিন্ন বিভাগে বিভাগ উন্নয়ন ফি বৃদ্ধির তীব্র নিন্দা ও তা বাতিলের দাবি জানিয়ে বিবৃত্তি দিয়েছে ছাত্র ইউনিয়ন। সংগঠনের সভাপতি তন্ময় ধর ও সাধারণ সম্পাদক দীপাঞ্জন সিদ্ধান্ত কাজল স্বাক্ষরিত এক বিবৃতিতে নেতারা বলেন, বিভাগ উন্নয়নের নামে যে টাকা নেওয়া হয় তা কোথায় খরচ হয় তার কোনও স্বচ্ছ হিসাব নেই। বিভাগের কোনও উন্নয়নও চোখে পড়ে না। প্রতি বছর শিক্ষার্থীদের কাছ থেকে এভাবে লাখ লাখ টাকা হাতিয়ে নেওয়া হচ্ছে। ছাত্রফ্রন্টের সহ-সভাপতি মাসুক হেলাল অনিক বলেন, যেখানে পাবলিক বিশ্ববিদ্যালয়ের শিক্ষার্থীদের দায় নেওয়ার কথা সেখানে বিভাগগুলোতে ভর্তি ফি বৃদ্ধি বিশ্ববিদ্যালয়কে বাণিজ্যিকীকরণের পাঁয়তারা মাত্র। অনতিবিলম্বে এই ফি কমানোর দাবি জানাই। জানতে চাইলে বিশ্ববিদ্যালয়ের ট্রেজারার অধ্যাপক আবুল খায়ের বাংলা ট্রিবিউনকে বলেন, ‘বিভাগ উন্নয়ন ফি বাবদ শিক্ষার্থীদের কাছ থেকে টাকা আদায়ের বিষয়টি বিভাগের স্বতন্ত্র বিষয়। তবে বিভাগগুলো আমাদেরকে ব্যয়ের খাত দেখিয়েই প্রাপ্ত অর্থ ব্যয় করে। পরীক্ষা, ল্যাব উন্নয়ন, সেমিনার লাইব্রেরি, স্টাডি ট্যুর ইত্যাদি খাতে এ অর্থ ব্যয় হয়। তবে এটাকে সীমার মধ্যেই রাখা উচিৎ।’", "url": "https://www.banglatribune.com/educations/66845/%E0%A6%9C%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AC%E0%A6%B0%E0%A7%8D%E0%A6%B7%E0%A7%87-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%B6%E0%A7%81%E0%A6%B0%E0%A7%81-%E0%A7%AF-%E0%A6%AC%E0%A6%BF%E0%A6%AD%E0%A6%BE%E0%A6%97%E0%A7%87-%E0%A6%AC%E0%A6%BE%E0%A7%9C%E0%A6%B2%E0%A7%8B", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জাবি প্রতিনিধি", "category": null, "language": "bn", "token_count": 442, "scraped_at": "2026-02-05T12:44:27.018994"}
{"title": "রুয়েটে ১ম বর্ষ ভর্তি প্রক্রিয়া শুরু ১০ ডিসেম্বর", "body": "রাজশাহী প্রকৌশল ও প্রযুক্তি বিশ্ববিদ্যালয়ে (রুয়েট) ২০১৫-২০১৬ শিক্ষাবর্ষে ১ম বর্ষ ভর্তি প্রক্রিয়া শুরু হবে আগামী ১০ ডিসেম্বর। চলতি বছর রুয়েটের ১২টি বিভাগে মোট ৮১৫ শিক্ষার্থী ভর্তি করা হবে।১০ ডিসেম্বর সকাল ৯ টায় মেধা তালিকায় ‘ক’ গ্রুপে ১ থেকে ৭৮০তম পর্যন্ত এবং ‘খ’ গ্রুপে ১ থেকে ৩০তম স্থান অর্জনকারী শিক্ষার্থীদের ভর্তি করা হবে।ভর্তির নিয়মাবলী এবং প্রয়োজনীয় কাগজপত্রের তালিকা রুয়েট প্রশাসনিক ভবনের নোটিশ বোর্ডে এবং www.ruet.ac.bd ওয়েবসাইটে ইতোমধ্যে প্রকাশ করা হয়েছে। ভর্তির সময় বিভাগীয় সমিতির চাঁদা বাবদ ৪০০ টাকা এবং ভর্তি ফি বাবদ ১৫ হাজার টাকা রূপালী ব্যাংক রুয়েট শাখায় জমা দিতে হবে। ভর্তির জন্য নির্ধারিত তারিখ ও অন্যান্য তথ্য প্রার্থীকে নিজ দায়িত্বে রুয়েটের প্রশাসনিক ভবনের নোটিশ বোর্ডে এবং www.ruet.ac.bd ওয়েবসাইটে জেনে নেওয়ার পরামর্শ দেওয়া হয়েছে। গত ১৭ নভেম্বর ১ম বর্ষ ভর্তি পরীক্ষার ফল প্রকাশ করা হয়। ফলাফলে ভর্তি পরীক্ষায় প্রাপ্ত নম্বরের ভিত্তিতে ‘ক’ গ্রুপে প্রকৌশল বিভাগ ও বিইউআরপি বিভাগে ভর্তির জন্য ১ থেকে ২১৩৮তম প্রার্থীর মেধাক্রম অনুযায়ী তালিকা প্রকাশ করা হয়েছে। এছাড়া ‘খ’ গ্রুপে আর্কিটেকচার বিভাগে ভর্তির জন্য ১ থেকে ১০০তম প্রার্থীর মেধাক্রম অনুযায়ী তালিকা প্রকাশ করা হয়। রুয়েটে এবার চালু হচ্ছে আরও দুটি নতুন বিভাগ। বিভাগগুলো হচ্ছে ইলেকট্রিক্যাল অ্যান্ড কম্পিউটার ইঞ্জিনিয়ারিং (ইসিই)এবং কেমিক্যাল ও ফুড প্রসেস ইঞ্জিনিয়ারিং (সিএফপিই)। এই নতুন বিভাগ দুটি খোলা প্রসঙ্গে ভাইস চ্যান্সেলর প্রফেসর ড. মোহাম্মদ রফিকুল আলম বেগ বলেন, বর্তমান সরকারের নেতৃত্বে দেশ ডিজিটালাইজেশনের দিকে এগিয়ে চলেছে। কাজেই এই বিভাগ দুটি ডিজিটালাইজেশন প্রক্রিয়াকে এগিয়ে নিতে অনেক সহায়ক ভূমিকা রাখবে। পাশাপাশি নিরাপদ খাদ্য সংরক্ষণ ও প্রক্রিয়াজাতে নতুন প্রযুক্তি উদ্ভাবনে সহায়ক ভূমিকা রাখবে।", "url": "https://www.banglatribune.com/country/60421/%E0%A6%B0%E0%A7%81%E0%A7%9F%E0%A7%87%E0%A6%9F%E0%A7%87-%E0%A7%A7%E0%A6%AE-%E0%A6%AC%E0%A6%B0%E0%A7%8D%E0%A6%B7-%E0%A6%AD%E0%A6%B0%E0%A7%8D%E0%A6%A4%E0%A6%BF-%E0%A6%AA%E0%A7%8D%E0%A6%B0%E0%A6%95%E0%A7%8D%E0%A6%B0%E0%A6%BF%E0%A7%9F%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A7%A7%E0%A7%A6-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 235, "scraped_at": "2026-02-05T12:44:29.068553"}
{"title": "মানিকগঞ্জে শুরু হচ্ছে জাতীয় নজরুল সম্মেলন", "body": "বিদ্রোহী কবি কাজী নজরুল ইসলামের স্ত্রী প্রমীলার গ্রামের বাড়ি শিবালয় উপজেলার তেওতা গ্রামে প্রথমবারের মতো জাতীয়ভাবে অনুষ্ঠিত হতে যাচ্ছে নজরুল সম্মেলন। শুক্রবার (৪ ডিসেম্বর) বিকেলে ৪টায় অনুষ্ঠানের উদ্বোধন করবেন সংস্কৃতি বিষয়ক মন্ত্রী আসাদুজ্জামান নূর।এ উপলক্ষ্যে বৃহস্পতিবার দুপুরে জেলা প্রশাসকের সম্মেলন কক্ষে এক সংবাদ সম্মেলনের আয়োজন করা হয়। এতে জেলা প্রশাসক রাশিদা ফেরদৌস,নজরুল ইনস্টিটিউটের উপ-পরিচালক রেজাউদ্দিন স্টালিন,অতিরিক্ত জেলা প্রশাসক (রাজস্ব) মজিবর রহমান,নজরুল গবেষক কৃষিবিদ রফিকুল ইসলাম চৌধুরী,মানিকগঞ্জ প্রেসক্লাবের সভাপতি গোলাম ছারোয়ার ছানু,সাধারণ সম্পাদক বিপ্লব চক্রবর্তী,বাংলাদেশ সাংবাদিক সমিতির সভাপতি মতিউর রহমান প্রমুখ উপস্থিত ছিলেন। তিনদিনব্যাপী এই সম্মেলনে থাকবে নজরুলের প্রতিকৃতিতে পুষ্পার্ঘ অর্পণ,র‌্যালি, কবিতা আবৃত্তি, নৃত্য, সঙ্গীতানুষ্ঠান ও আলোচনা সভা।", "url": "https://www.banglatribune.com/country/60165/%E0%A6%AE%E0%A6%BE%E0%A6%A8%E0%A6%BF%E0%A6%95%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%A8%E0%A6%9C%E0%A6%B0%E0%A7%81%E0%A6%B2-%E0%A6%B8%E0%A6%AE%E0%A7%8D%E0%A6%AE%E0%A7%87%E0%A6%B2%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 97, "scraped_at": "2026-02-05T12:44:31.155744"}
{"title": "সিলেটে তারেক রহমানের বিরুদ্ধে গ্রেফতারি পরোয়ানা", "body": "বঙ্গবন্ধু শেখ মুজিবুর রহমানকে নিয়ে কটূক্তি করায় বিএনপির সিনিয়র ভাইস চেয়ারম্যান তারেক রহমানের বিরুদ্ধে গ্রেফতারি পরোয়ানা জারি করেছেন সিলেটের সিনিয়র জুডিশিয়াল ম্যাজিস্ট্রেট নজরুল ইসলাম।সিলেট জেলা ছাত্রলীগের সভাপতি শাহরিয়ার আলম সামাদের দায়ের করা একটি মামলার পরিপ্রেক্ষিতে বৃহস্পতিবার আদালত এ পরোয়ানা জারি করেন। সিলেটের অতিরিক্ত পিপি অ্যাডভোকেট মাহফুজুর রহমান বিষয়টি নিশ্চিত করেছেন।অতিরিক্ত পিপি অ্যাডভোকেট মাহফুজুর রহমান জানান, ২০১৪ সালের ১৫ ডিসেম্বর লন্ডনে বসে তারেক রহমান বঙ্গবন্ধুকে নিয়ে কটূক্তি করেন। এতে সংক্ষুব্ধ হয়ে তার বিরুদ্ধে ২৪ ডিসেম্বর জেলা ছাত্রলীগ সভাপতি শাহরিয়ার আলম সামাদ সিলেটের নিম্ন আদালতে একটি মামলা দায়ের করেন। বৃহস্পতিবার এ মামলার শুনানি অনুষ্ঠিত হয়। শুনানি শেষে আদালত তারেক রহমানের বিরুদ্ধে গ্রেফতারি পরোয়ানা জারি করেন।/আরএ/", "url": "https://www.banglatribune.com/country/67983/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%A4%E0%A6%BE%E0%A6%B0%E0%A7%87%E0%A6%95-%E0%A6%B0%E0%A6%B9%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0%E0%A6%BF-%E0%A6%AA%E0%A6%B0%E0%A7%8B%E0%A7%9F%E0%A6%BE%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি", "category": "country", "language": "bn", "token_count": 103, "scraped_at": "2026-02-05T12:44:33.238128"}
{"title": "কর্তন সাপেক্ষে ছাড়পত্র পেল ‘পিডিপিকে-টু’", "body": "তিনি বলেন, ‘শেষ পর্যন্ত ছবিটি ছাড়পত্র পেল, এটা খুবই খুশির খবর। কারণ, আমরা চাইনি এমন একটি বড় মাপের ছবি সেন্সর বোর্ডে মাসের পর মাস পড়ে থাকুক। তাই বাংলাদেশ ক্রিকেট বোর্ডের আপত্তি মেনে নিয়েই ছবিটি পুনঃসেন্সরের জন্য জমা দেই। আজ সোমবার সন্ধ্যায় ছাড়পত্র পাই। আশা করছি এ সপ্তাহের মধ্যে ছবিটি মুক্তির দিনক্ষন চূড়ান্ত করতে পারবো।’ সাফি আরও জানান, ক্রিকেট বোর্ডের আপত্তি ছিল ছবির দুটি বিষয়ে। একটি- ছবিতে বাংলাদেশ জাতীয় ক্রিকেট বোর্ডের লগো ব্যাবহার। অন্যটি ক্রিকেট জার্সি পরে ব্যাট হাতে শাকিব খানের মারপিট। ছাড়পত্র পেতে দুটোই ছবি থেকে ফেলে দিতে বাধ্য হয়েছেন পরিচালক। এর আগে চলচ্চিত্র সেন্সর বোর্ডের নির্দেশে ছবিটির নামের বানানেও পরিবর্তন আনা হয়। প্রসঙ্গত, গত প্রায় তিনমাস সেন্সর বোর্ডে আটকে ছিল ‘পূর্ণদৈর্ঘ্য প্রেমকাহিনি- টু’ ছবিটি। সেন্সর বোর্ডের আহ্বানে গত ২৮ অক্টোবর ক্রিকেট বোর্ডের দুই সদস্য ছবিটি দেখে এর বিভিন্ন দৃশ্য বাদ দেওয়ার সিদ্ধান্ত দিয়েছিলেন। রুম্মান রশীদ খানের চিত্রনাট্যে ফ্রেন্ডস মুভিজের ব্যানারে নির্মিত এই সিক্যুয়াল ছবিতে অভিনয় করেছেন শাকিব খান, জয়া আহসান, ইমন প্রমূখ। এতে শাকিব খান অভিনয় করেন ক্রিকেট দলের অধিনায়ক হিসেবে। আর জয়াকে পাওয়া যাবে জনপ্রিয় মডেল চরিত্রে। ‘পিডিপিকে-টু’র আগের ট্রেলার:", "url": "https://www.banglatribune.com/entertainment/dhallywood/63699/%E0%A6%95%E0%A6%B0%E0%A7%8D%E0%A6%A4%E0%A6%A8-%E0%A6%B8%E0%A6%BE%E0%A6%AA%E0%A7%87%E0%A6%95%E0%A7%8D%E0%A6%B7%E0%A7%87-%E0%A6%9B%E0%A6%BE%E0%A7%9C%E0%A6%AA%E0%A6%A4%E0%A7%8D%E0%A6%B0-%E0%A6%AA%E0%A7%87%E0%A6%B2-%E2%80%98%E0%A6%AA%E0%A6%BF%E0%A6%A1%E0%A6%BF%E0%A6%AA%E0%A6%BF%E0%A6%95%E0%A7%87-%E0%A6%9F%E0%A7%81%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 172, "scraped_at": "2026-02-05T12:44:35.504545"}
{"title": "আশিকী: হিট না ফ্লপ?", "body": "সিনেমা মুক্তির আগেই ‘হিট'। এমন ঘটনা আগে কম দেখা গেলেও বর্তমান সময়ে অহরহ ঘটছে। তবে এখন সিনেমা কাহিনীর ওপর ভর করে হিট হয় না। এই ‘হিট’ বিষয়টা নির্ভর করছে সিনেমার নায়ক কিংবা নায়িকার ওপর কিংবা ওই সিনেমা নিয়ে কেমন আলোচনা হচ্ছে তার ওপর। সুতরাং এ বছর কোরবানির ঈদের ‘আশিকী’ ছবিকে মুক্তির আগেই ‘হিট সিনেমা’ বলা যেতে পারে। কারণ কত-কত আলোচনা-সমালোচনার জন্ম দিয়েছে এই ‘আশিকী’! জাজ মাল্টিমিডিয়ার নতুন অবিষ্কার নুসরাত ফারিয়ার গ্ল্যামার, তার সিনেমায় পদার্পণ, বলিউডে সিনেমা করার আমন্ত্রণসহ কত কী! দুই বাংলার যৌথ প্রযোজনায় নির্মিত এই ছবিতে প্রধান চরিত্রে বাংলাদেশের পতাকা উড়িয়েছেন এক নুসরাত ফারিয়া এবং দ্বিতীয়ত তার পাশে ক্ষীণ আলোয় ছিলেন জনপ্রিয় চিত্রনায়িকা মৌসুমী। এত সব আলোচনা যখন চলছে তখনই মনে প্রশ্ন জাগে, আসলে নায়ক-নায়িকার ওপর ভর না করে যদি কাহিনীর ওপর ভর করে ‘হিট’ বিশ্লেষণ করতে হয়? তখন কি 'আশিকী'কে হিট বলা যাবে? যাই হোক, জেনে নেওয়া যাক- কেমন ছিল ‘আশিকী’? বিনোদন সিনেমা মানেই কি বলিউডের ছোঁয়া:আমাদের দেশে ‘ব্যবসায়িক সিনেমা’ বলতেই আমরা বুঝি নাচে-গানে ভরপুর। সঙ্গে গ্ল্যামার মাখা নায়িকা তো থাকছেই। আসলে ব্যবসায়িক এই ধারণাটি বলিউড থেকে ধার করা। ষাট কিংবা সত্তর দশকে এমন ধারণা বাংলাদেশে ছিল না। তখন গল্পের ওপরই নির্ভর করতে হতো। গল্পের সঙ্গে মিল রেখে মসলা গান কিংবা নায়িকাদের রঙঢঙ কদাচিৎ থাকতো। সেখানে কারও কোনও আপত্তি ছিল না। তবে ইদানীং কাহিনীর ওপর জোর দেওয়াটা কিঞ্চিত কমে গেছে। কাহিনীনির্ভরের চেয়ে গুরুত্ব পাচ্ছে সিনেমার গান এবং রঙচঙা বিষয়গুলোর ওপর। ‘আশিকী’ও এর ব্যাতিক্রম নয়। ছবির শুরু থেকেই দর্শক বুঝে যাবে- বলিউডের থেকে ধার করা গল্প থেকেই এগুচ্ছে সিনেমা। নব্বই দশকের জনপ্রিয় ছবি ‘দিলওয়ালে দুলহানিয়া লে জায়েঙ্গে’ গল্পের মতোই নায়ক-নায়িকার সাক্ষাত হয় ট্রেনে। তবে পরিচালক এ ক্ষেত্রে কিছুটা চালাকির আশ্রয় নিয়েছেন। তিনি অকপটেই বিষয়টি স্বীকার করেছেন। ছবির সঙ্গে তালমিলিয়ে নায়ককে দিয়েই স্বীকার করিয়ে নিচ্ছেন, তাদের ঘটনা মিলে যাচ্ছে শাহরুখ খান-কাজলের ওই বিখ্যাত সিনেমার সঙ্গে। ‘আশিকী’ ছবিটি- প্রেমের। নায়ক চরিত্রের নাম রাহুল, অভিনয় করেছেন ওপার বাংলার অঙ্কুশ হাজরা। নায়িকা চরিত্রের নাম শ্রুতি, অভিনয়ে আমাদের দেশের মেয়ে নুসরাত ফারিয়া। ছবির প্রথমার্ধ পর্যন্ত গল্প এগিয়েছে খুব দ্রুত গতিতে। দুজনের প্রেম হওয়ার জন্য পরিচালক সময় নিয়েছেন খুব অল্প। এই প্রেম হওয়ার জন্য পরিচালক কিংবা ছবির গল্পকার দারস্থ হয়েছেন বলিউডের দুটি সিনেমার। প্রথমত বলেছি, ‘দিলওয়ালে দুলহানিয়া লে জায়েঙ্গে’। দ্বিতীয়ত তিনি কিছুটা নিয়েছেন, ‘জাব উই মেট’ ছবি থেকে। এটাকে অবশ্য মডিফাইড ভার্সন বলা চলে। সেটার ব্যাখ্যাও পরিচালক নায়িকাকে দিয়ে বলে দিয়েছেন। নায়ক রাহুল যখন বলে, সব কিছু ওই হিন্দি ছবির সঙ্গে মিলে যাচ্ছে, তখন নায়িকা শ্রুতি উত্তরে বলে, ওটা ছিল ১৯৯৫ সাল আর এটা ২০১৫ সাল। তার অর্থ ১৯৯৫ সালের গল্পের মডিফিকেশনে এগিয়ে যাচ্ছে ‘আশিকী’। ছবির প্রথমার্ধ যেমন 'কপি-পেস্ট' অন্যদিকে সংলাপও খুব দুর্বল। প্রেমের সংলাপগুলোকে নিছক ন্যাকামি মনে হয়েছে। আশিকী নামটার মধ্যে এক গভীর প্রেম অনুভূতি রয়েছে। কিন্তু সংলাপের ভেতর তেমন প্রেম নেই, নেই গভীর অনুভূতি। একসময় দর্শকই বলে উঠছিল, ‘বোরিং’ সিনেমা। তবে ‘কপি-পেস্ট’ গল্প থেকে পুরো সিনেমা ঘুরে দাঁড়ায় দ্বিতীয়ার্ধে। অর্থাৎ বিরতির পরই মনে হয়েছে, একটু ভিন্ন গল্প দেখছি। রাহুল-শ্রুতির প্রেম হওয়ার পর তাদের সামনে বাধা হয়ে দাঁড়ায় শ্রুতির বড় ভাই। এই পুরো অধ্যায়টিতেই রাহুলের বোন, শ্রুতির বড় ভাই-বাবা-মার ভূমিকা আসতে শুরু করে। রাহুলের সঙ্গে শ্রুতির ভাইয়ের এক পুরনো হিসাব-কিতাব আছে। সেটা দেখার জন্য অবশ্য দর্শককে সিনেমা হলে যেতে হবে। তো, শ্রুতির বড় ভাই কোনওভাবেই রাহুলের সঙ্গে তার বোনের বিয়ে দেবে না। আর রাহুলের তখন নানান কাণ্ডকীর্তি ছবিতে অন্যরকম বিনোদন যোগ করতে থাকে। ছবিতে হাস্যরস তৈরি হয়। দর্শক বিনোদন পায়। হেসে ওঠে, হাততালি দিয়ে ওঠে। অভিনয়ের পারদর্শিতা:ছবির গল্প যেমনই হোক অভিনয়ের জন্য সবাইকে সর্বোচ্চ নম্বর দেওয়া যাবে। বাংলাদেশের নতুন নায়িকা নুসরাত ফারিয়া আগেই মাতিয়েছেন ‘আশিকী’র গান প্রকাশের মধ্য দিয়ে। গানগুলোর মিউজিক ভিডিও ইউটিউবে প্রকাশের পর থেকেই তার গ্ল্যামার নিয়ে ব্যাপক আগ্রহ তৈরি হয়েছিল অনেকের। শুধু অপেক্ষায় ছিল, তার অভিনয় দক্ষতা দেখার জন্য। নুসরাত কাউকেই নিরাশ করেনি। অভিনয়েও সে ১০০তে ১০০ পাওয়ার যোগ্য। জাজ মাল্টিমিডিয়াকে ধন্যবাদ জানাতে হবে এজন্য যে, বহু বছর পর বাংলা সিনেমায় একমাত্র তারাই যোগ্য নায়িকা নিয়ে আসছেন। এর আগে মাহিয়া মাহিকে নিয়ে এসেছিলেন। মাহির গ্ল্যামার যথেষ্ট প্রশংসাযোগ্য হলেও অভিনয়ে কিছুটা ঘাটতি ছিল তার। যদিও মাহি দিনদিন পরিপক্ক হয়ে উঠছেন। কিন্তু নুসরাত সে জায়গায় নেই। বলে দেওয়া যায়, যথেষ্ট প্রস্তুতি নিয়েই বাংলা চলচ্চিত্রে পা রেখেছেন নুসরাত ফারিয়া। তাকে বাংলা সিনেমায় স্বাগতম। তবে জাজ মাল্টিমিডিয়া যেভাবে নায়িকা তৈরিতে প্রশংসা কামাচ্ছেন, সেভাবে নায়কপ্রতিভা বের করে আনতে তাদের আগ্রহ কম দেখা যাচ্ছে। তারা খুব শিগগিরই নিশ্চয়ই বাংলা সিনেমায় নতুন 'যোগ্য নায়ক' নিয়ে আসবেন। কারণ বাংলা সিনেমায় নায়কেরও অভাব রয়েছে। আর তাই তো নুসরাত বাংলাদেশি হলেও অঙ্কুশকে আনতে হয়েছে ওপার বাংলা থেকে। অঙ্কুশের অভিনয়ও পুরো ছবিতে দুর্দান্ত। তার অভিনয়ের পারদর্শিতা ছবিকে আরও প্রাণবন্ত করে তুলেছে। অন্যদিকে শ্রুতির দাদা (বড় ভাই) চরিত্রে যিনি অভিনয় করেছেন তিনি অনেকটা খলনায়কের মতোই। তবে তাকে বলতে হবে শক্তিধর অভিনেতা। পাশাপাশি শ্রুতির বাবা চরিত্রে ছিলেন রজতাভ দত্ত, রাহুলের বোনের চরিত্রে ছিলেন মৌসুমী। তাদের ভূমিকা গুরুত্বপূর্ণ হলেও অংশগ্রহণ অনেক কম। তাছাড়া নারী চরিত্রগুলোকে খুব বেশি বাড়তে দেননি পরিচালক। নির্দিষ্ট গণ্ডির মধ্যেই রেখে দেওয়া হয়েছিল। বিশেষ করে শ্রুতির মা এবং তার ভাবী চরিত্র দুটি পুরোই ম্লান। সিনেমেটোগ্রাফি:ছবির সিনেমেটোগ্রাফি সম্পর্কে আলাদা করে কিছু বলার নেই। কোনও দেখার মতো কারুকাজ নেই। শটগুলো স্বাভাবিক ছিল। তবে ট্রেনের ছুটে যাওয়ার কিছু দৃশ্য যোগ হয়েছে ছবিতে। যা খুব দুর্বল মনে হয়েছে। ফাস্ট ফরওয়ার্ডে ট্রেনের ছুটে যাওয়ার দৃশ্যটি সিনেমার মধ্যে ছিল বেখাপ্পা। প্রশংসাযোগ্য ছিল, প্রতিটি গানের ক্যামেরার কাজ। গানগুলোতে নুসরাত এবং অঙ্কুশকে অসাধারণ লেগেছে। দুজনের এক্সপ্রেশন, গানের লোকেশন, কস্টিউম, নাচ, ক্যামেরার কাজ মিলে সত্যিই দেখার মতো ছিল। শেষ বিবেচনা:বাংলা ছবিতে নিজের গল্প দেখার জন্যই অপেক্ষা করে দর্শক। এ শহরের অলিগলিতে, এ দেশের গ্রামে-গঞ্জে কত অজানা গল্প তৈরি হয়ে আবার হারিয়ে যায়। দর্শক সে গল্পই ভালোবেসে দেখবে, মনে রাখবে চিরকাল। ‘আশিকী’ ছবি সাময়িক বিনোদনের জন্য খারাপ নয়। তবে চিরকাল মনে রাখার মতো ছবিও নয়। জাজ মাল্টিমিডিয়া এবং এসকে মুভিজের যৌথ প্রযোজনার ছবি ‘আশিকী’ পরিচালনা করেছেন আব্দুল আজিজ এবং অশোক পাতি। এই দুই প্রযোজনা সংস্থার অর্থের অভাব নেই। বিশেষ করে আমাদের দেশে জাজ মাল্টিমিডিয়ার নিত্যনতুন চলচ্চিত্র নির্মাণ সবাইকেই মুগ্ধ করছে। তাদের নির্মাণ কৌশল, মার্কেটিং পলিসি, নায়ক-নায়িকা সবকিছুতেই থাকে আধুনিকতার ছোঁয়া। এই আধুনিকতার মধ্যে বলিউডের মিশ্র মসলা যেন সব কিছুকে ম্লান করে দেয়। সবাই আশা করে, জাজ মাল্টিমিডিয়া যেন নিজেদের গল্প নিয়ে আধুনিক ছবি নির্মাণ করে একদিন দর্শকের হৃদয়ে চিরকালের জন্য ঠাই করে নেবে। কারণ ওই ছবিই হিট যে ছবি মানুষ মনে রাখবে চিরকাল। আর ফ্লপ ছবি কে-ই বা বানাতে চায়? তাই শেষ বিবেচনার জন্য অপেক্ষা করছে দর্শক।", "url": "https://www.banglatribune.com/entertainment/59171/%E0%A6%86%E0%A6%B6%E0%A6%BF%E0%A6%95%E0%A7%80-%E0%A6%B9%E0%A6%BF%E0%A6%9F-%E0%A6%A8%E0%A6%BE-%E0%A6%AB%E0%A7%8D%E0%A6%B2%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শেরিফ আল সায়ার॥", "category": "entertainment", "language": "bn", "token_count": 985, "scraped_at": "2026-02-05T12:49:21.705258"}
{"title": "সৌন্দর্য নষ্ট হয় এমন ব্যানার ফেস্টুনকে মন্ত্রীর ‘না’", "body": "মহাসড়কের দুই পাশে দলীর নেতাকর্মীদের ব্যানার থেকে শুরু করে ‘অপ্রয়োজনীয়’ সব ধরনের ব্যানার ফেস্টুন অপসারণ কার্যক্রম শুরু করেছেন সড়ক পরিবহন ও সেতুমন্ত্রী ওবায়দুল কাদের। তিনি বলেন, শ্রী নষ্ট হয় এমন কোনও ব্যানার ফেস্টুন মহাসড়কের পাশে রাখতে দেওয়া হবে না। শনিবার বিকেল সাড়ে ৪টায় ঢাকা-চট্টগ্রাম মহাসড়কের নারায়ণগঞ্জ সিদ্ধিরগঞ্জের শিমরাইল মোড় এলাকা থেকে তিনি এই অভিযান শুরু করেন। এ সময় নারায়ণগঞ্জ-৪ (ফতুল্লা-সিদ্ধিরগঞ্জ) আসনের এমপি শামীম ওসমানও উপস্থিত ছিলেন। অভিযানে সময় মহাসড়কের দুইপাশে সাঁটানো শতাধিক রাজনৈতিক ও বাণিজ্যিক প্রতিষ্ঠানের বিলবোর্ড,ব্যানার,ফেস্টুন, সাইনবোর্ড প্রভৃতি অপসারণ করা হয়। মন্ত্রী জানান,প্রধানমন্ত্রীর নেতৃত্বে নতুন বছরের শুরু থেকেই পরিচ্ছন্ন নগর ও বাংলাদেশ গড়ার প্রত্যয়ে মহাসড়কে এই উচ্ছেদ অভিযান শুরু করা হয়েছে। এটি অব্যাহত থাকবে। রাজশাহী ও চট্টগ্রাম নগরী এরই মধ্যে পরিচ্ছন্ন হয়েছে। পর্যায়ক্রমে সারা দেশের সব মহাসড়কে চালানো হবে এই অভিযান। সংসদ সদস্য শামীম ওসমান বলেন,আমার নির্বাচনী এলাকায় অবৈধ বিলবোর্ড, ব্যানার,ফেস্টুন ও সাইনবোর্ড সরানোর জন্য নোটিশ দেওয়া হয়েছিল। নিজ উদ্যোগে এখনও যেসব সরানো হয়নি, আগামী দুই দিনের মধ্যে সেগুলো অপসারণ করা হবে।", "url": "https://www.banglatribune.com/country/66625/%E0%A6%B8%E0%A7%8C%E0%A6%A8%E0%A7%8D%E0%A6%A6%E0%A6%B0%E0%A7%8D%E0%A6%AF-%E0%A6%A8%E0%A6%B7%E0%A7%8D%E0%A6%9F-%E0%A6%B9%E0%A7%9F-%E0%A6%8F%E0%A6%AE%E0%A6%A8-%E0%A6%AC%E0%A7%8D%E0%A6%AF%E0%A6%BE%E0%A6%A8%E0%A6%BE%E0%A6%B0-%E0%A6%AB%E0%A7%87%E0%A6%B8%E0%A7%8D%E0%A6%9F%E0%A7%81%E0%A6%A8%E0%A6%95%E0%A7%87-%E2%80%98%E0%A6%A8%E0%A6%BE%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 153, "scraped_at": "2026-02-05T12:49:23.407825"}
{"title": "রাজস্ব আহরণ একটি চ্যালেঞ্জিং কাজ: এনবিআর চেয়ারম্যান", "body": "রাজস্ব আহরণ একটি চ্যালেঞ্জিং কাজ বলে জানিয়েছেন জাতীয় রাজস্ব বোর্ডের (এনবিআর) চেয়ারম্যান নজিবুর রহমান। তিনি বলেছেন, দেশের উন্নয়নে রাজস্ব আহরণের এই গুরুদায়িত্বটি এনবিআরের। একটি ‘পূর্ণাঙ্গ করদাতা-বান্ধব রাজস্ব প্রশাসন’ তৈরিতে সকল অংশীদারদের সমন্বিত ও পারস্পরিক অংশীদারিত্বের ভিত্তিতে চলতি অর্থ বছরের রাজস্ব আদায়ের লক্ষ্যমাত্রা অর্জনে নিরলসভাবে কাজ চলছে। বৃহস্পতিবার রাজধানীর সেগুনবাগিচায় রাজস্ব ভবনে অনুষ্ঠিত এক সংবাদ বিবৃতিতে এ সব মন্তব্য করেন এনবিআর চেয়ারম্যান নজিবুর রহমান। এনবিআর চেয়ারম্যান বলেন, বাংলাদেশের আর্থ-সামাজিক তথা জাতীয় উন্নয়নে গণমাধ্যম বর্তমানে অত্যন্ত শক্তিশালী ভূমিকা পালন করছে। বিশেষ করে দারিদ্রমুক্ত, সুখী ও সমৃদ্ধ বাংলাদেশ নির্মাণে রাজস্ব ভান্ডারকে সমৃদ্ধকরণে উন্নত তথ্যভিত্তিক প্রচারণা জনগণের দোরগোড়ায় পৌঁছানোর ক্ষেত্রে গণমাধ্যম এনবিআরের । তিনি বলেন, জাতীয় জীবনের সর্বত্র একটি রাজস্ব বান্ধব সংস্কৃতি সৃজনে বর্তমান রাজস্ব প্রশাসনের গৃহীত ‘সুশাসন ও উন্নততর ব্যবস্থাপনা নীতি’ বাস্তবায়নে গণমাধ্যমের বন্ধুদের ভূমিকা অত্যন্ত প্রশংসনীয়। সকল পর্যায়ের কর্মকর্তা, কর্মচারীদের পাশাপাশি রাজস্ব আহরণে সংবাদ মাধ্যমের কর্মীরাও একইভাবে এনবিআররের ‘গুরুত্বপূর্ণ অংশীজন’ বলে মন্তব্য করেন তিনি। অভ্যন্তরীণ সম্পদ বিভাগের সচিব ও এনবিআরের চেয়ারম্যান নজিবুর রহমান জানান, দেশের অভ্যন্তরীণ রাজস্ব আয়ের প্রায় ৮৫ ভাগ জাতীয় রাজস্ব বোর্ড আহরণ করে। এর মধ্যে ১ লক্ষ ৭৬ হাজার ৩ শত ৭১ কোটি টাকা রাজস্ব আহরণের গুরুদায়িত্ব জাতীয় রাজস্ব বোর্ডের। এ বৃহৎ লক্ষ্যমাত্রা অর্জন একটি সর্বজন স্বীকৃত চ্যালেঞ্জিং কাজ।", "url": "https://www.banglatribune.com/business/66053/%E0%A6%B0%E0%A6%BE%E0%A6%9C%E0%A6%B8%E0%A7%8D%E0%A6%AC-%E0%A6%86%E0%A6%B9%E0%A6%B0%E0%A6%A3-%E0%A6%8F%E0%A6%95%E0%A6%9F%E0%A6%BF-%E0%A6%9A%E0%A7%8D%E0%A6%AF%E0%A6%BE%E0%A6%B2%E0%A7%87%E0%A6%9E%E0%A7%8D%E0%A6%9C%E0%A6%BF%E0%A6%82-%E0%A6%95%E0%A6%BE%E0%A6%9C-%E0%A6%8F%E0%A6%A8%E0%A6%AC%E0%A6%BF%E0%A6%86%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 190, "scraped_at": "2026-02-05T12:49:25.107746"}
{"title": "টাকার হিসাব না পাওয়ার বলি তিন শিশু!", "body": "ঝিনাইদহের শৈলকুপায় পারিবারিক সম্পদ ও টাকা-পয়সার ভাগাভাগিকে কেন্দ্র করে তিন শিশুকে পুড়িয়ে হত্যায় বিক্ষোভ মিছিল, মানববন্ধন ও থানা ঘেরাও করেছে এলাকাবাসী।প্রত্যক্ষদর্শীরা জানায়, সিঙ্গাপুর ফেরত মেরিন ইঞ্জিনিয়ার ইকবাল হোসেন বিভিন্ন সময় বাড়িতে টাকা পয়সা পাঠিয়েছে। শনিবার সন্ধ্যা সাড়ে ৭টার দিকে ইকবাল তার পিতা গোলাম নবী ও ছোট ভাই শৈলকুপা পাইলট স্কুলের শিক্ষক দেলোয়ারের কাছে পাঠানো টাকা ও জমির হিসাব চান। এ নিয়ে পরিবারের মধ্যে ঝগড়া হয়। এতে তিনি ক্ষিপ্ত হয়ে বাড়ির সবাইকে মারধর করেন। পরে ছোট ভাইয়ের দুই ছেলে মোস্তফা সাফিন (৯) ও মোস্তফা আমিন (৭) এবং বোনের ছেলে মাহিমকে (১২) ধরে এনে হাত-বেঁধে ঘরের মধ্যে থাকা গ্যাস সিলিন্ডারে আগুন ধরিয়ে দেয়। এতে গ্যাস সিলিন্ডার বিস্ফোরণে আগুন ধরে যায়।আগুনে পুড়ে ঘটনাস্থলে সাফিন ও আমিন মারা যায়। ঝিনাইদহ হাসপাতালে নেওয়ার পর মাহিম মারা যায়। রবিবার রাতেই পুলিশ ইকবালকে গ্রেফতার করে।এদিকে কবিরপুরে ৩ শিশুর পরিবারে চলছে শোকের মাতম। সন্তানদের হারিয়ে শোকে বাকরুদ্ধ হয়ে গেছে নিহতদের পরিবার। এ নৃশংস ঘটনার সংবাদ শুনে উপজেলার বিভিন্ন প্রান্ত থেকে ছুটে আসছে হাজার হাজার মানুষ। এমন ঘটনায় সাধারণ মানুষও বাকরুদ্ধ হয়ে পড়েছে। ঘাতক ইকবাল হোসেনের ফাঁসির দাবিতে এলাকার সর্বস্তরের হাজার হাজার মানুষ সোমবার দুপুরে বিক্ষোভ মিছিল করে। মিছিলটি শহরের বিভিন্ন স্থান ঘুরে চার রাস্তার মোড়ে গিয়ে মানববন্ধনে মিলিত হয়। এসময় উপজেলার বিভিন্ন শ্রেণিপেশার মানুষসহ শিক্ষক-শিক্ষার্থী, বিভিন্ন শিক্ষা প্রতিষ্ঠানসহ কবিরপুর বাজার মালিক সমিতি অংশ নেয়। পরে বিক্ষুব্ধ জনতা থানা ঘেরাও করে। এসময় শৈলকুপা থানার সেকেন্ড অফিসার ইমদাদ ন্যায়বিচারের আশ্বাস দিলে তারা ফিরে আসে। শৈলকুপা থানার ওসি তোজাম্মেল হক জানান, নিহত তিন শিশুর ময়নাতদন্ত শেষে পরিবারের কাছে লাশ হস্তান্তর করা হয়েছে। এ ঘটনায় থানায় এখনও কোনও মামলা হয়নি।", "url": "https://www.banglatribune.com/country/khulna/67035/%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%AA%E0%A6%BE%E0%A6%A0%E0%A6%BE%E0%A6%A8%E0%A7%8B-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%B9%E0%A6%BF%E0%A6%B8%E0%A6%BE%E0%A6%AC-%E0%A6%A8%E0%A6%BE-%E0%A6%AA%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%AC%E0%A6%B2%E0%A6%BF-%E0%A6%A4%E0%A6%BF%E0%A6%A8-%E0%A6%B6%E0%A6%BF%E0%A6%B6%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 248, "scraped_at": "2026-02-05T12:49:27.058453"}
{"title": "হাকালুকি হাওরের বন উজাড়, ঝুঁকিতে জীব বৈচিত্র্য", "body": "মৌলভীবাজারের বড়লেখা উপজেলার হাকালুকি হাওরের সাতবিলা ও ফোয়ালা বিল (জলমহাল) এলাকার বেশ কিছু জায়গা জুড়ে রযেছে জলজ উদ্ভিদের বন। এ বনের রয়েছে হিজল, করচ ও বরুণ গাছ। বিভিন্ন ধরনের বন্যপ্রাণীর আবাসও রয়েছে এ বনে। স্থানীয় কিছু লোক এরই মধ্যে বনের একাংশের গাছপালা কেটে সরিষার আবাদ করছে। ফলে ঝুঁকির মুখে পড়েছে বনের জীববৈচিত্র্য। স্থানীয় হাকালুকি জগরণী ও বোরোদল ইকোলজিক্যালি ক্রিটিক্যাল এরিয়া (ইসিএ) বহুমুখী সমবায় সমিতি লিমিটেড এ বনটি দেখভাল করে। বন পাহারায় চারজন নিয়োজিত আছেন। গত বছর নভেম্বরের দ্বিতীয় সপ্তাহ থেকে স্থানীয় কিছু লোক বনের একাংশের গাছপালা কাটা শুরু করেন। পাহারাদারেরা বাধা দিলেও তারা শোনেননি। ইসিএ সমিতি এরই মধ্যে গাছ কাটার বিষয়টি প্রশাসন, বন বিভাগ ও পুলিশের কর্মকর্তা বরাবর লিখিত অভিযোগ দিয়েছে। এ ব্যাপারে বোরোদল সমিতির সভাপতি নজীব আলী গত ৬ ডিসেম্বর বড়লেখার উপজেলা নির্বাহী কর্মকর্তা (ইউএনও), বন্য প্রাণী ব্যবস্থাপনা ও প্রকৃতি সংরক্ষণ বিভাগের মৌলভীবাজারের বিভাগীয় বন কর্মকর্তা ও বড়লেখা থানার ওসি বরাবরে লিখিত অভিযোগ দেন। অভিযোগে বলা হয়, ১৯৯৯ সালে সরকার হাকালুকি হাওরকে প্রতিবেশগত সংকটাপন্ন এলাকা ঘোষণা করে। হাওরের বড়লেখার ইসলামপুর মৌজায় ১ নম্বর সরকারি খাসখতিয়ানভুক্ত ৪০০৩ ও ৪০১৫ নম্বর দাগে (জেএল নম্বর-৯০) ১৫০ একর এবং হাকালুকি মৌজায় ১ নম্বর খাস খতিয়ানভুক্ত ১ নম্বর দাগে (জেএল নম্বর ৮৯) ১০০ একর জায়গায় জুড়ে রয়েছে হিজল, করচ ও বরুণের বন। বড়লেখার বর্ণি ইউনিয়নের কাজীরবন্দ গ্রামের মসাইদ আলী, সুরুজ আলী, মন্তাজ আলী ও লোকমান আলী বনের গাছ কাটছেন বলে অভিযোগ করা হয়। এরই মধ্যে দুর্বৃত্তরা বনের ২০-২৫ একর জায়গার গাছপালা কেটে ফেলেছে। এমনকি গাছের শেকড়ও উপড়ে ফেলা হয়েছে। ফাঁকা হওয়া কিছু জায়গায় সরিষার বীজ রোপণ করা হয়েছে। বনের পাহারাদার মাতাব উদ্দিন ও মখলিছ আলী বলেন, গাছ কাটার সময় তারা বাধা দিলে দুর্বৃত্তরা তাদের ভয়ভীতি দেখায়। তবে পুলিশ যাওয়ার পর থেকে গাছ কাটা বন্ধ আছে। কাটা গাছগুলো দুর্বৃত্তরা জ্বালানির জন্য নিয়ে গেছে। বোরোদল সমিতির সভাপতি নজীব আলী বলেন, বনটি অনেক পুরোনো। বনের গাছপালা বর্ষায় হাওরের ঢেউ ঠেকায়। ফলে তীরবর্তী বাড়িঘর-রাস্তাঘাট রক্ষা পায়। বনের ভেতরে মেছোবাঘ, শিয়ালসহ বিভিন্ন ধরনের বন্য প্রাণী ও পাখি থাকে। গাছ কাটায় বনের জীববৈচিত্র্য এখন ঝুঁকির মুখে পড়েছে। গাছ কাটার অভিযোগ অস্বীকার করে মসাইদ আলী বলেন, এ জায়গাটা আগে থেকেই ফাঁকা। এলাকার গরিব লোকজন সেখানে সরিষার খেত করেছেন। বড়লেখা উপজেলা ইউএনও এস এম আবদুল্লাহ্ আল মামুন বলেন, বিষয়টি তদন্ত করে ঘটনায় জড়িত বেশ কয়েকজনের নাম-ঠিকানা পাওয়া গেছে। তাদের বিরুদ্ধে আইনগত ব্যবস্থা নেওয়া হবে।", "url": "https://www.banglatribune.com/country/sylhet/68023/%E0%A6%B9%E0%A6%BE%E0%A6%95%E0%A6%BE%E0%A6%B2%E0%A7%81%E0%A6%95%E0%A6%BF-%E0%A6%B9%E0%A6%BE%E0%A6%93%E0%A6%B0%E0%A7%87%E0%A6%B0-%E0%A6%AC%E0%A6%A8-%E0%A6%89%E0%A6%9C%E0%A6%BE%E0%A7%9C-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%A4%E0%A7%87-%E0%A6%9C%E0%A7%80%E0%A6%AC-%E0%A6%AC%E0%A7%88%E0%A6%9A%E0%A6%BF%E0%A6%A4%E0%A7%8D%E0%A6%B0%E0%A7%8D%E0%A6%AF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শ্রীমঙ্গল প্রতিনিধি", "category": "country", "language": "bn", "token_count": 362, "scraped_at": "2026-02-05T12:49:28.915838"}
{"title": "প্রিমিয়ার ডিভিশন দাবা লিগ: শীর্ষে শেখ রাসেল ও নৌবাহিনী", "body": "ওয়ালটন প্রিমিয়ার ডিভিশন দাবা লিগের পঞ্চম রাউন্ড শেষে ৪ খেলায় ৭ পয়েন্ট করে নিয়ে শেখ রাসেল মেমোরিয়াল স্পোর্টিং ক্লাব, গতবারের চ্যাম্পিয়ন বাংলাদেশ নৌবাহিনী দাবা দল ও বাংলাদেশ নৌবাহিনী জুনিয়র দাবা দল যৌথভাবে পয়েন্ট তালিকার শীর্ষে রয়েছে।গোল্ডেন স্পোর্টিং ক্লাব ৫ খেলায় ৬ পয়েন্ট নিয়ে দ্বিতীয় এবং সোনালী ব্যাংক ক্রীড়া ও বিনোদন ক্লাব ৫ খেলায় ৫ পয়েন্ট নিয়ে তৃতীয় স্থানে রয়েছে।বৃহস্পতিবার জাতীয় ক্রীড়া পরিষদের এনএসসি টাওয়ারের অডিটোরিয়াম লাউঞ্জে অনুষ্ঠিত পঞ্চম রাউন্ডের খেলায় বাংলাদেশ নৌবাহিনী দাবা দল ৩.৫-০.৫ পয়েন্টে সোনালী ব্যাংক ক্রীড়া ও বিনোদন ক্লাবকে ও নৌবাহিনী জুনিয়র দাবা দল ৩-১ পয়েন্টে লিওনাইন চেস ক্লাবকে পরাজিত করে। শেখ রাসেল মেমোরিয়াল স্পোর্টিং ক্লাবের এ রাউন্ড বিরতি ছিল। নৌবাহিনীর গ্র্যান্ড মাস্টার মোল্লা আব্দুল্লাহ আল রাকিব, গ্র্যান্ড মাস্টার এনামুল হোসেন রাজীব ও গ্র্যান্ড মাস্টার জিয়াউর রহমান যথাক্রমে সোনালী ব্যাংকের দেওয়ান শহিদুল আমিন, মো. আবু হানিফ ও আবজিদ রহমানকে পরাজিত করেন। সোনালী ব্যাংকের মতিউর রহমান মামুন নৌবাহিনীর ফিদে মাস্টার সেখ নাসির আহমেদের সঙ্গে ড্র করেন। নৌবাহিনী জুনিয়র দাবা দলের পক্ষে ফিদে মাস্টার মোহাম্মদ জাভেদ, ক্যান্ডিডেট মাস্টার মাহতাবউদ্দিন আহমেদ ও মো. শরীফ হোসেন যথাক্রমে লিওনাইনের মো. খোরশেদ আলম, কুতুবউদ্দিন এবং ফিদে মাস্টার মোহাম্মদ আব্দুল মালেককে পরাজিত করেন। লিওনাইনের শামসুল কবীর চৌধুরী নৌবাহিনী জুনিয়র দলের ফিদে মাস্টার খন্দকার আমিনুল ইসলামকে পরাজিত করেন।গোল্ডেন স্পোটির্ং ক্লাব ৪-০ পয়েন্টে প্রিতম-প্রিজম চেস ক্লাব নারায়ণগঞ্জকে পরাজিত করে। গোল্ডেন স্পোটির্ংয়ের আন্তর্জাতিক মাস্টার আবু সুফিয়ান শাকিল, প্রান্তিক রায়, ফিদে মাস্টার দেবরাজ চ্যটার্জী ও শ্রুজিৎ পল যথাক্রমে প্রিতম-প্রিজম চেসের শাহনাজ মোহাম্মদ ফারুক, মোকাদ্দেসুর রহমান খান, অনতা চৌধুরী ও মোহাম্মদ ইব্রাহীম হোসেনকে পরাজিত করেন। তিতাস ক্লাব দাবা দল ৩.৫-০.৫ পয়েন্টে সুলতানা কামাল স্মৃতি পাঠাগারকে পরাজিত করে। তিতাসের পক্ষে ফিদে মাস্টার রেজাউল হক, রাজদীপ সরকার ও মহিলা আন্তর্জাতিক মাস্টার সাহেলী বড়ুয়া ধর যথাক্রমে সুলতানা কামাল পাঠাগারের সুজন, মাসুসদুর রহমান বারী ও দেওয়ান মো. রিয়াদকে পরাজিত করেন। সুলতানা কামাল পাঠাগারের এম এম জহিরুল ইসলাম তিতাসের ফিদে মাস্টার মো. সাইফ উদ্দীনের সঙ্গে ড্র করেন।", "url": "https://www.banglatribune.com/sport/other-sports/61289/%E0%A6%AA%E0%A7%8D%E0%A6%B0%E0%A6%BF%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%A1%E0%A6%BF%E0%A6%AD%E0%A6%BF%E0%A6%B6%E0%A6%A8-%E0%A6%A6%E0%A6%BE%E0%A6%AC%E0%A6%BE-%E0%A6%B2%E0%A6%BF%E0%A6%97-%E0%A6%B6%E0%A7%80%E0%A6%B0%E0%A7%8D%E0%A6%B7%E0%A7%87-%E0%A6%B6%E0%A7%87%E0%A6%96-%E0%A6%B0%E0%A6%BE%E0%A6%B8%E0%A7%87%E0%A6%B2-%E0%A6%93", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 293, "scraped_at": "2026-02-05T12:49:30.896449"}
{"title": "কাল থকে শুরু হচ্ছে ট্রাভেল অ্যান্ড ট্যুরিজম ফেয়ার", "body": "প্রতি বছরের মতো এ বছরও ট্যুর অপারেটরস অ্যাসোসিয়েশন অব বাংলাদেশ আয়োজন করছে বাংলাদেশ ট্রাভেল অ্যান্ড ট্যুরিজম ফেয়ার। আগামীকাল বৃহস্পতিবার থেকে শনিবার পর্যন্ত বসুন্ধরায় ইন্টারন্যাশনাল কনভেনশন সিটিতে চলবে এই মেলা। আয়োজকরা জানিয়েছেন, পর্যটন বছর ২০১৬ শুরুর পূর্বে এই বৃহৎ মেলা পর্যটন ব্যবসায়ী, দেশি-বিদেশি পর্যটক এবং পর্যটন শিল্প সংশ্লিষ্ট সকলের মাঝে ব্যাপক উৎসাহ উদ্দীপনা সৃষ্টি করবে। তিন দিনব্যাপী এই মেলায় দেশি-বিদেশি শীর্ষস্থানীয় সকল ট্যুর অপারেটর, ট্র্যাভেল এজেন্ট, বিমান সংস্থা, স্থানীয় ও আন্তর্জাতিক হোটেল, রিসোর্ট, ব্যাংক ও শিক্ষা প্রতিষ্ঠানসহ পর্যটন সংশ্লিষ্ট বিভিন্ন প্রতিষ্ঠান অংশগ্রহণ করবে। এবারের মেলায় সাংবাদিকদের প্রবেশের ক্ষেত্রে আইডি কার্ড দেখাতে হবে এবং সাধারণ দর্শকদের জন্য টিকিটের মূল্য ২০ টাকা ধার্য করা হয়েছে। মেলায় দর্শকদের জন্য রাজধানীর বিভিন্ন জায়গায় বাসের ব্যবস্থা করা হয়েছে। প্রতিটি বাস ২০ মিনিট পর পর ছাড়বে।", "url": "https://www.banglatribune.com/business/59134/%E0%A6%95%E0%A6%BE%E0%A6%B2-%E0%A6%A5%E0%A6%95%E0%A7%87-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%AD%E0%A7%87%E0%A6%B2-%E0%A6%85%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1-%E0%A6%9F%E0%A7%8D%E0%A6%AF%E0%A7%81%E0%A6%B0%E0%A6%BF%E0%A6%9C%E0%A6%AE-%E0%A6%AB%E0%A7%87%E0%A7%9F%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "business", "language": "bn", "token_count": 119, "scraped_at": "2026-02-05T12:49:32.888845"}
{"title": "সঞ্জীবের জন্মদিনে উৎসব", "body": "২৫ ডিসেম্বর প্রয়াত সংগীতশিল্পী ও সাংবাদিক সঞ্জীব চৌধুরীর জন্মদিন। এদিনে তাকে শ্রদ্ধা জানাতে চতুর্থবারের মতো আয়োজন করা হয়েছে ‌'সঞ্জীব উৎসব'। ঢাকা বিশ্ববিদ্যালয়ের ডাকসু চত্বরে বিকাল ৪টা হতে রাত ৮টা পর্যন্ত চলবে এ আয়োজন। অনুষ্ঠানে গানের মধ্য দিয়ে তাকে স্মরণ করবেন তার প্রিয় মানুষরা ও নতুন প্রজন্মের শিল্পীরা। অনুষ্ঠানে গান করবেন- বাপ্পা মজুমদার, প্রীতম আহমেদ, জয় শাহরিয়ার, পারভেজ, রিয়াদ হাসান, সাহস মুস্তাফিজ। ব্যান্ডের মধ্যে আছে- সহজিয়া, চিৎকার, অনুরণ, ঘুণপোকা, ব্ল্যাকবার্ড,সাইকেল।২০১০ সালে এ আয়োজন প্রথম করা হয়। তার সুহৃদ ও অনুসারীরা নিয়মিত এই আয়োজনটি করে আসছেন। সঞ্জীব চৌধুরী ২৫ ডিসেম্বর ১৯৬৪ সালে বাংলাদেশের হবিগঞ্জ জেলার বানিয়াচং উপজেলার মাকালকান্দি গ্রামে জন্মগ্রহণ করেন। তার পিতা গোপাল চৌধুরী এবং মাতা প্রভাষিনী চৌধুরী। নয় ভাই বোনের মধ্যে তিনি ছিলেন সপ্তম। ছোটবেলায় হবিগঞ্জ সরকারী উচ্চ বিদ্যালয়ে অষ্টম শ্রেণি পর্যন্ত পড়াশুনা করেন ও এরপরে ঢাকার বকশী বাজার নবকুমার ইন্সটিটিউটে নবম শ্রেণীতে এসে ভর্তি হন ও এখান থেকে ১৯৭৮ সালে মাধ্যমিক পরীক্ষায় মেধা তালিকায় ১২তম স্থান অর্জন করেন। ১৯৮০ সালে তিনি ঢাকা কলেজ থেকে উচ্চ মাধ্যমিক পরীক্ষায় অংশগ্রহণ করেও মেধা তালিকায় স্থান করে নেন। ঢাকা বিশ্ববিদ্যালয়ের গণযোগাযোগ ও সাংবাদিকতা বিষয়ে স্নাতক ও স্নাতকোত্তর সম্পন্ন করা সঞ্জীব চৌধুরী আশির দশকে সাংবাদিকতা শুরু করেন। সেসময়ই 'শঙ্খচিল' নামের দলে গড়ে তোলেন। পরবর্তীতে তার ও বাপ্পা মজুমদারের সম্মিলিত প্রয়াসে তৈরি হয় ‌বর্তমানের জনপ্রিয় ব্যান্ড দলছুট। সঞ্জীব দলছুটের চারটি অ্যালবামে গান গাওয়ার পাশাপাশি অনেক গান রচনা ও সুরারোপও করেন।২০০৭ সালের ১৯ নভেম্বর সঞ্জীব চৌধুরী বাইলেটারেল সেরিব্রাল স্কিমিক স্ট্রোকে আক্রান্ত হয়ে ঢাকার অ্যাপোলো হাসপাতালে শেষ নিঃশ্বাস ত্যাগ করেন।", "url": "https://www.banglatribune.com/entertainment/64349/%E0%A6%B8%E0%A6%9E%E0%A7%8D%E0%A6%9C%E0%A7%80%E0%A6%AC%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AE%E0%A6%A6%E0%A6%BF%E0%A6%A8%E0%A7%87-%E0%A6%89%E0%A7%8E%E0%A6%B8%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 233, "scraped_at": "2026-02-05T12:49:34.691357"}
{"title": "নড়াইল মুক্ত দিবস ১০ ডিসেম্বর", "body": "১৯৭১ সালের ৭ মার্চ জাতির পিতা বঙ্গবন্ধু শেখ মুজিবুর রহমানের ভাষণে সাড়া দিয়ে নড়াইলের মুক্তিপাগল জনতা মুক্তিযুদ্ধে ঝাঁপিয়ে পড়ে। তারা নড়াইলের এসডিও’র বাসভবনকে স্থানীয় মুক্তিযুদ্ধের হাই কমান্ডের সদর দপ্তর ঘোষণা করে। এপ্রিল মাসের প্রথম সপ্তাহে তৎকালীন নড়াইলের এসডিও কামাল উদ্দিন সিদ্দিকী, এমএনএ খন্দকার আব্দুল হাফিজ, আওয়ামী লীগ নেতা এখলাছ উদ্দিন লোহাগড়া হাই স্কুলে প্রশিক্ষণপ্রাপ্ত মুক্তিযোদ্ধা ও নড়াইলের সংগঠিত মুক্তিযোদ্ধাদের এক করে বিশাল এক বাহিনী যশোর অভিমুখে পাঠিয়ে দেন। ৬ এপ্রিল সকালে পাকিস্তানি হানাদার বাহিনী দুটি জেট বিমান থেকে নড়াইল শহরের ওপর ব্যাপক গুলি ও বোমা নিক্ষেপ করলে শহর জনশূন্য হয়ে পড়ে। ১৩ এপ্রিল হানাদার বাহিনীর একটি দল নড়াইল শহরের চৌরাস্তায় রেস্টুরেন্ট মালিক মন্টুকে গুলি করে আহত করে এবং হরিপদ সরদার, ভাটিয়া গ্রামের কালু বোস, সরসপুর গ্রামের প্রফুল্য মিত্রকে ধরে নিয়ে দাইতলা পুলের নিকট গুলি করে ফেলে রেখে চলে যায়। ওই সময় নড়াইলের জামায়াত নেতা শান্তি কমিটির সভাপতি মওলানা সোলায়মান এবং সেক্রেটারি হারুন মোক্তারের নেতৃত্বে শান্তি বাহিনী গঠিত হয়। এদের নির্দেশে কয়েক হাজার মুক্তিকামী মানুষকে ধরে এনে জবাই করে হত্যা করে। ডিসেম্বর মাসের প্রথম দিকেই নবগঙ্গা নদীর উত্তর ও পূর্বাঞ্চাল হানাদার মুক্ত হয়ে যায়। লোহাগড়া থানায় পাকিস্তানি হানাদার বাহিনীর ঘাঁটিকে ৬ ডিসেম্বরের মধ্যে মুক্তি বাহিনীর কমান্ডাররা আত্মসমর্পণের নির্দেশ দিলে তারা আত্মসমর্পণ না করায় ৭ ডিসেম্বর শরীফ খসরুজ্জামান, দবির উদ্দিন, ইউনুস আহমেদ, লুৎফর মাস্টার, আলী মিয়া, লুৎফর বিশ্বাসসহ অনেক গ্রুপ একত্রিত হয়ে সম্মিলিতভাবে তিন দিক থেকে লোহাগড়া থানা আক্রমণ করলে প্রচন্ড যুদ্ধের পর হানাদার বাহিনী ৮ ডিসেম্বর অত্মসমর্পন করে। এরপর মুক্তিযোদ্ধারা নড়াইলে হানাদার বাহিনীর ঘাঁটির দিকে অগ্রসর হতে থাকে। ৮ ডিসেম্বর মুক্তিবাহিনী এস এম ফজলুর রহমান জিন্নাহ’র নেতৃত্বে নড়াইল কলেজের দক্ষিণে মাছিমদিয়া গ্রামে সমবেত হয়ে পুলিশ-রাজাকারদের উপর অতর্কিত হামলা চালালে এই যুদ্ধে তরুণ মুক্তিযোদ্ধা জয়পুরের মিজানুর রহমান হানাদার বাহিনীর হাতে শহীদ হন। মিজানুর রহমানের মৃতদেহ হানাদার বাহিনীর দোসররা হাত-পা বেঁধে বাঁশে ঝুলিয়ে নড়াইল শহর প্রদক্ষিণ করে। ৯ ডিসেম্বর রাতে মুক্তিযোদ্ধা কমান্ডার ফজলুর রহমান জিন্নাহ, আমির হোসেন, উজির আলী, শরীফ হুমায়ুন কবীর, আঃ হাই বিশ্বাসের নেতৃত্বে বর্তমান নড়াইল সরকারি ভিক্টোরিয়া কলেজের দক্ষিণ দিক থেকে আক্রমন চালালে পাল্টা আক্রমনে বাগডাঙ্গা গ্রামের মুক্তিযোদ্ধা মতিয়ার রহমান শহীদ হন। এসময় মুক্তিবাহিনীর সদস্যরা চতুর্দিক থেকে প্রচণ্ড গোলাবর্ষণ শুরু করলে পাকিস্তানি মিলিটারিরা আত্মসমর্পণ করতে বাধ্য হয়। এখানে কয়েকজন মিলিটারি নিহত হয় এবং অন্যদের আটক করে জেল হাজতে পাঠানো হয়। শীতের রাতে প্রবল শীতকে উপেক্ষা করে মুক্তিযোদ্ধারা সারা রাত শহরে বিজয় উল্লাস করতে থাকেন ও জয় বাংলা শ্লোগানে শহর প্রকম্পিত করে তোলেন এবং ১০ ডিসেম্বর নড়াইলকে পাক হানাদার মুক্ত ঘোষণা করা হয়। দিবসটি পালন উপলক্ষে নড়াইল জেলা মুক্তিযোদ্ধা কমান্ড ইউনিট, চিত্রা থিয়েটারসহ বিভিন্ন সংগঠনের পক্ষ থেকে বিভিন্ন কর্মসূচি গ্রহণ করা হয়েছে।", "url": "https://www.banglatribune.com/country/60303/%E0%A6%A8%E0%A7%9C%E0%A6%BE%E0%A6%87%E0%A6%B2-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A7%A7%E0%A7%A6-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নড়াইল প্রতিনিধি", "category": "country", "language": "bn", "token_count": 401, "scraped_at": "2026-02-05T12:49:36.553206"}
{"title": "সেভেন সিস্টার্সের সঙ্গে বাংলাদেশের বন্ধনে জোর", "body": "দেশভাগের পরেও ‘দুই বাংলা’ অর্থাৎ বাংলাদেশ ও পশ্চিমবঙ্গের মধ্যে যোগাযোগ বা সাংস্কৃতিক বিনিময়ের স্রোত কখনওই পুরোপুরি বন্ধ হয়নি। কিন্তু ভারতের উত্তর-পূর্বাঞ্চল ও বাংলাদেশের মধ্যেকার সম্পর্ক নিয়ে সে কথাটা বলা যায় না পুরোপুরি। আর তাই ইন্ডিয়া-বাংলাদেশ ফাউন্ডেশনের সদ্যসমাপ্ত বৈঠকে স্থির হয়েছে- অতঃপর বাংলাদেশের সঙ্গে আসাম-ত্রিপুরা-মেঘালয়ের মতো রাজ্যগুলোর মধ্যে সেতু গড়ার ওপরেই জোর দেবে উভয় দেশ। গত সপ্তাহে এই ফাউন্ডেশনের ডিরেক্টরদের মধ্যে তৃতীয় বৈঠকটি অনুষ্ঠিত হয়েছে ঢাকাতে। বৈঠক সেরে দিল্লিতে ফেরার পর ফাউন্ডেশনের একাধিক সদস্য বাংলা ট্রিবিউনের কাছে নিশ্চিত করেছেন– নর্থ ইস্ট ইন্ডিয়ার সঙ্গে বাংলাদেশের সম্পর্কের বন্ধন নিবিড় করাটাই যে এ মুহূর্তে আশু প্রয়োজন- সে ব্যাপারে একমত হয়েছেন সদস্যরা সবাই। ভারতের ওই প্রান্তের সাতটি রাজ্যকে সংক্ষেপে সেভেন সিস্টার্স নামে ডাকাটাই রেওয়াজ – সেই সাত বোনের সঙ্গেই এখন নতুন বন্ধুত্বের হাত বাড়াবে বাংলাদেশ। এ কারণে হয়তো শিগগিরই দেখা যাবে আসামের বিহু নৃত্যশিল্পীরা ঢাকায় পারফর্ম করতে আসছেন, বাংলাদেশ থেকে শিল্পীরা গৌহাটি যাচ্ছেন রবীন্দ্রসঙ্গীত বা ভাটিয়ালি শোনাতে। কিংবা ত্রিপুরার বাঁশের তৈরি হস্তশিল্প সামগ্রী বিক্রি হচ্ছে রাজশাহী-খুলনায়, অন্য দিকে বাংলাদেশে তৈরি ব্যাটারি বিক্রি হচ্ছে শিলচর বা আইজলের বাজারে। ভারতের ‘সেভেন সিস্টার্স’ আর বাংলাদেশের মধ্যে সহযোগিতার ক্ষেত্র বিস্তৃত হচ্ছে সংস্কৃতি-ব্যবসা বাণিজ্য থেকে বিজ্ঞান-প্রযুক্তি সব ক্ষেত্রেই। বস্তুত ঠিক এই ধরনের স্বপ্ন নিয়েই ২০১৩ সালের ১৬ ফেব্রুয়ারি ভারত ও বাংলাদেশের পররাষ্ট্রমন্ত্রীরা এই ইন্ডিয়া-বাংলাদেশ ফাউন্ডেশন গঠন করার সমঝোতায় সই করেছিলেন। দুদেশের শিল্পী-বুদ্ধিজীবী-চিন্তাবিদদের মধ্যে সফর-বিনিময়, ভাবনার আদানপ্রদান, দুদেশের বইয়ের পারস্পরিক অনুবাদ ইত্যাদি নানা স্বপ্ন নিয়ে তৈরি হয়েছিল এই ফাউন্ডেশন। ইতিমধ্যেই সংস্থার ডিরেক্টররা দুটি বৈঠক সেরে ফেলেছেন, আর তাদের তৃতীয় বৈঠকটি অনুষ্ঠিত হল এ মাসের গোড়ায়। ফাউন্ডেশনের ডিরেক্টরদের মধ্যে আছেন দুই দেশের দুই রাষ্ট্রদূত – এখন যেমন ঢাকায় ভারতের (বিদায়ী) হাইকমিশনার পঙ্কজ শরণ আর দিল্লিতে বাংলাদেশের রাষ্ট্রদূত সৈয়দ মোয়াজ্জেম আলী। এরা দুজন ছাড়াও ভারতের দিক থেকে শিক্ষাবিদ সব্যসাচী বসুরায়চৌধুরী ও সাবেক কূটনীতিক রজত মিটার আছেন – অন্যদিকে বাংলাদেশের প্রতিনিধিত্ব করছেন তথ্যপ্রযুক্তি বিশ্ববিদ্যালয়ের উপাচার্য মুহাম্মদ সামাদ ও বাংলা অ্যাকাডেমির মহাপরিচালক সামসুজ্জামান খান। ফাউন্ডেশনের এই ডিরেক্টররাই গত সপ্তাহে তাদের তৃতীয় বৈঠকে স্থির করেছেন – এই মুহূর্তে দুদেশের সম্পর্কের ফোকাল পয়েন্টটা হওয়া উচিত নর্থইস্ট ইন্ডিয়া বা সেভেন সিস্টার্স। শত অসুবিধা সত্ত্বেও দুই বাংলার মধ্যে বন্ধন কখনও ছিড়ে যায়নি, এপার বাংলা-ওপার বাংলার মধ্যে আত্মীয়তার সম্পর্ক ছিল চিরকাল। কিন্তু বাংলাদেশ-ভারত সীমান্ত ঘেঁষে একটা বিশাল অঞ্চলও আছে যেটা বাংলা ভাষাভাষী নয় (এখানে ত্রিপুরা বা আসামের বরাক উপত্যকাকে বাইরে রেখে বলা হচ্ছে)। এখন সেই আসাম-মেঘালয়-মিজোরাম-ত্রিপুরার সঙ্গে বাংলাদেশের সম্পর্ককে নিবিড় করার ওপরই জোর দেবে ফাউন্ডেশন। সংস্থার অন্যতম ডিরেক্টর অধ্যাপক সব্যসাচী বসুরায় চৌধুরী (যিনি কলকাতার রবীন্দ্রভারতী বিশ্ববিদ্যালয়ের উপাচার্যও বটে) বলছিলেন, ‘ত্রিপুরার সঙ্গে সরাসরি ঢাকার বাস চলছে, হয়তো গৌহাটি-শিলংয়ের সঙ্গেও অচিরেই বাসরুটে যুক্ত হবে ঢাকা। সেভেন সিস্টার্সের সঙ্গে বাংলাদেশের কানেক্টিভিটির নতুন নতুন দিগন্ত খুলছে প্রতিদিনই। কিন্তু এই সহযোগিতার সম্ভাবনা আরও অনেক বিশাল, আমরা সেই লক্ষ্যেই এগিয়ে যাওয়ার সিদ্ধান্ত নিয়েছি।’ অগত্যা ভারত বলতেই এখন আর শুধু কলকাতা বা দিল্লি-চেন্নাই নয়। বাংলাদেশের কাছে অচিরেই গৌহাটি-শিলং-আগরতলা-আইজলও ভারতের নতুন সম্ভাবনা নিয়ে হাজির হচ্ছে।", "url": "https://www.banglatribune.com/country/62087/%E0%A6%B8%E0%A7%87%E0%A6%AD%E0%A7%87%E0%A6%A8-%E0%A6%B8%E0%A6%BF%E0%A6%B8%E0%A7%8D%E0%A6%9F%E0%A6%BE%E0%A6%B0%E0%A7%8D%E0%A6%B8%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AC%E0%A6%A8%E0%A7%8D%E0%A6%A7%E0%A6%A8%E0%A7%87-%E0%A6%9C%E0%A7%8B%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "দিল্লি প্রতিনিধি।।", "category": "country", "language": "bn", "token_count": 437, "scraped_at": "2026-02-05T12:49:38.365855"}
{"title": "গণ বিশ্ববিদ্যালয় সাংবাদিক সমিতির নতুন কমিটি গঠিত", "body": "রাজধানীর সাভারে গণ বিশ্ববিদ্যালয় সাংবাদিক সমিতির (গবিসাস) ত্রয়োদশ কার্যনির্বাহী পরিষদ গঠন করা হয়েছে। এতে মোজাহিদুল ইসলাম নীরব সভাপতি এবং তাহমিদ হাসান সাধারণ সম্পাদক হয়েছেন। মঙ্গলবার (৩ ফেব্রুয়ারি) বিশ্ববিদ্যালয়ের আইকিউএসি সম্মেলন কক্ষে এক বছর মেয়াদি এই কমিটি ঘোষণা করা হয়। ১০ সদস্য বিশিষ্ট কমিটির অন্য সদস্যরা হলেন– যুগ্ম সাধারণ সম্পাদক মো. মাহিদুজ্জামান সিয়াম, অর্থ সম্পাদক মো. রাজিউল ইসলাম শান্ত, সাংগঠনিক সম্পাদক মবিনুল ইসলাম রাশা, দফতর সম্পাদক সানজিদা খানম ঊর্মি, ক্রীড়া সম্পাদক জান্নাতুল লামিশা, প্রচার ও প্রকাশনা সম্পাদক মো. রুবাই ইসলাম চয়ন, কার্যনির্বাহী সদস্য শামিম রেজা ও শরীফুল ইসলাম রিফাত। গবিসাসের সদ্য বিদায়ী সভাপতি সানজিদা জান্নাত পিংকির সভাপতিত্বে অনুষ্ঠানে অতিথি ছিলেন বিশ্ববিদ্যালয়ের ছাত্র কল্যাণ উপদেষ্টা ও কৃষি অনুষদের ডিন অধ্যাপক ড. মো. ফজলুল করিম। এ সময় আরও উপস্থিত ছিলেন– গবিসাসের বর্তমান নেতৃবৃন্দ, প্রক্টরিয়াল বডি, বিভিন্ন অনুষদের ডিন, বিভাগীয় প্রধান, শিক্ষক-শিক্ষার্থী, কেন্দ্রীয় ছাত্র সংসদের (গকসু) সদস্য ও বিভিন্ন সংগঠনের নেতৃবৃন্দ।", "url": "https://www.banglatribune.com/country/932504/%E0%A6%97%E0%A6%A3-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95-%E0%A6%B8%E0%A6%AE%E0%A6%BF%E0%A6%A4%E0%A6%BF%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%95%E0%A6%AE%E0%A6%BF%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাভার (ঢাকা) প্রতিনিধি", "category": "country", "language": "bn", "token_count": 137, "scraped_at": "2026-02-05T12:49:40.257121"}
{"title": "নোয়াখালীতে চাঁদা না দেওয়ায় কুপিয়ে হত্যা", "body": "নোয়াখালীতে চাঁদা না দেওয়া এক ব্যক্তিকে কুপিয়ে হত্যা করেছে দুর্বৃত্তরা। সোমবার সকালে সদর উপজেলায় আন্ডারচর গ্রামে এই ঘটনা ঘটে। সুধারাম মডেল থানার ভারপ্রাপ্ত কর্মকর্তা আনোয়ার হোসেন বিষয়টি নিশ্চিত করেছেন। নিহতের নাম ইসমাইল হোসেন (৪৫) আণ্ডারচর গ্রামের মৃত আব্দুল মান্নানের ছেলে। গ্রামবাসী ও নিহতের স্বজনার জানান, সোমবার ভোরে ইসমাইল ফসলের দেখাশোনা করার জন্য ক্ষেতের দিকে যান। হঠাৎ চার পাঁচজনের একটি সশস্ত্র দল তাকে ধারালো অস্ত্র দিয়ে আঘাত করে ও তার বুকে গুলি করে। তার চিৎকার শুনে এলাকাবাসী তাকে নোয়াখালী জেনারেল হাসপাতালে নিয়ে গেলে কর্তব্যরত চিকিৎসক তাকে মৃত ঘোষণা করেন। সুধারাম মডেল থানার ভারপ্রাপ্ত কর্মকর্তা আনোয়ার হোসেন জানান, খবর পেয়ে পুলিশ ঘটনাস্থলে গিয়ে মৃতদেহ উদ্ধার করে ও ময়নাতদন্তের জন্য মর্গে পাঠায়। এদিকে, নিহতের স্ত্রী শেফালী বেগম স্থানীয় ইউনিয়ন পরিষদ চেয়ারম্যানকে জানান, ইসমাইলের কাছে স্থানীয় সন্ত্রাসী আব্দুল মতিন ৩০ হাজার টাকা চাঁদা দাবি করে আসছিলেন। চাঁদার টাকা না পেয়ে মতিন সহযোগীদের নিয়ে ইসমাইলকে হত্যা করেছেন।", "url": "https://www.banglatribune.com/country/58956/%E0%A6%A8%E0%A7%8B%E0%A7%9F%E0%A6%BE%E0%A6%96%E0%A6%BE%E0%A6%B2%E0%A7%80%E0%A6%A4%E0%A7%87-%E0%A6%9A%E0%A6%BE%E0%A6%81%E0%A6%A6%E0%A6%BE-%E0%A6%A8%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নোয়াখালী প্রতিনিধি।।", "category": "country", "language": "bn", "token_count": 142, "scraped_at": "2026-02-05T12:49:42.171606"}
{"title": "পাকিস্তানের সঙ্গে সম্পর্ক ছিন্ন করো: জাফর ইকবাল", "body": "পাকিস্তানের সঙ্গে বাংলাদেশের সব ধরনের সম্পর্ক ছিন্ন করার দাবি জানিয়েছেন বিশিষ্ট লেখক ও অধ্যাপক ড. মুহম্মদ জাফর ইকবাল। মঙ্গলবার শাহজালাল বিশ্ববিদ্যালয় প্রেসক্লাব আয়োজিত ‘সংবাদপত্রে মুক্তিযুদ্ধ’ শীর্ষক আলোকচিত্র প্রদর্শনীর দ্বিতীয় দিনে তিনি এসব কথা বলেন। অধ্যাপক জাফর ইকবাল বলেন, পাকিস্তান এখনও বলে যাচ্ছে যে একাত্তরে তারা কিছু করেনি, এটা এক ধরণের নির্বুদ্ধিতা। ওরা মিথ্যাবাদী। যদি আমরা এ বিষয়টি নিয়ে আন্দোলন শুরু করি, কথা বলতে শুরু করি, তাহলে এদেরও বিচার করা সম্ভব। তিনি আরও বলেন, ওই সময়ে স্বাধীনতার বিরোধীতাকারীদের অনুসারীরা এখনও সক্রিয়। তারা মুক্তিযুদ্ধের বিকৃত ইতিহাস তোমাদের সামনে তুলে ধরে বিভ্রান্ত করার চেষ্টা করবে। সাবধান, তাদের ফাঁদে পা দেবে না। তোমরা তোমাদের সময় এবং শক্তি ব্যয় করবে তোমাদের জন্য এবং পরবর্তী প্রজন্মের জন্য। আলোচনা সভায় অধ্যাপক জাফর ইকবালের স্ত্রী ড. ইয়াসমিন হক বলেন, যতবার বঙ্গবন্ধুর ছবি দেখি এবং ভাষণগুলো শুনি তখনই মুক্তিযুদ্ধের চেতনা আমাদের মাঝে নতুন করে জেগে ওঠে। তোমরা যারা তরুণ, দেশকে ভালবাসো। তোমার অবশ্যই এই প্রদর্শনী থেকে আরও বেশি অনুপ্রাণিত হবে। এ সময় উপস্থিত ছিলেন মহান মুক্তিযুদ্ধের চেতনায় উদ্বুদ্ধ শিক্ষকবৃন্দ ফোরামের আহ্বায়ক অধ্যাপক ড. সামসুল আলম, শিক্ষক সমিতির সাধারণ সম্পাদক অধ্যাপক আবদুল গণি, শিক্ষক সমিতির সাবেক সাধারণ সম্পাদক মোহাম্মদ ফারুক উদ্দিন প্রমুখ। উল্লেখ্য, গতকাল সোমবার থেকে তিন দিনব্যাপী এ আলোকচিত্র প্রদর্শনী শুরু হয়। চলবে বুধবার রাত ৮টা পর্যন্ত। প্রদর্শনীতে ১৯৭১ সালের মহান মুক্তিযুদ্ধের সময় দেশি-বিদেশি বিভিন্ন সংবাদ মাধ্যমে প্রকাশিত সংবাদ এবং সাংবাদিকদের ভূমিকা সম্বলিত ৩৩টি আলোকচিত্র স্থান পেয়েছে।", "url": "https://www.banglatribune.com/country/62107/%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%B8%E0%A6%AE%E0%A7%8D%E0%A6%AA%E0%A6%B0%E0%A7%8D%E0%A6%95-%E0%A6%9B%E0%A6%BF%E0%A6%A8%E0%A7%8D%E0%A6%A8-%E0%A6%95%E0%A6%B0%E0%A7%8B-%E0%A6%9C%E0%A6%BE%E0%A6%AB%E0%A6%B0-%E0%A6%87%E0%A6%95%E0%A6%AC%E0%A6%BE%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শাবি প্রতিনিধি।।", "category": "country", "language": "bn", "token_count": 218, "scraped_at": "2026-02-05T12:49:44.263168"}
{"title": "চট্টগ্রাম বন্দরে চতুর্থ দিনের মতো চলছে কর্মবিরতি", "body": "চট্টগ্রাম বন্দরের নিউমুরিং কন্টেইনার টার্মিনাল (এনসিটি) আরব আমিরাতভিত্তিক প্রতিষ্ঠান ‘ডিপি ওর্য়াল্ডকে’ ইজারা দেওয়ার সিদ্ধান্তের প্রতিবাদে চট্টগ্রাম বন্দরে চতুর্থদিনের মতো চলছে শ্রমিক-কর্মচারীদের কর্মবিরতি। ‘বন্দর রক্ষা সংগ্রাম পরিষদের’ ডাকে মঙ্গলবার (৩ ফেব্রুয়ারি) সকাল ৮টা থেকে চট্টগ্রাম বন্দরে শুরু হয়েছে টানা ২৪ ঘণ্টার কর্মবিরতি। এ কর্মবিরতির কারণে বিভিন্ন জেটিতে অবস্থানরত জাহাজ থেকে কনটেইনার ও খোলা পণ্য ওঠানো-নামানোসহ সব ধরনের কাজ বন্ধ আছে। জানা গেছে, সকাল ৮টার কিছুক্ষণ পরই বন্দরের সবচেয়ে পুরোনো জেনারেল কার্গো বার্থ (জিসিবি) টার্মিনালের বিভিন্ন জেটিতে জাহাজ থেকে পণ্য ও কনটেইনার ওঠানামা পুরোপুরি বন্ধ হয়ে যায়। সংগ্রাম পরিষদের সমন্বয়ক ও বন্দর জাতীয়তাবাদী শ্রমিকদলের নেতা মো. হুমায়ুন কবীর বলেন, সকাল থেকে শ্রমিক-কর্মচারীরা আমাদের দাবির সঙ্গে একমত হয়ে বন্দরের ভেতরে কোনও কাজে অংশ নিচ্ছে না। এদিন কোনও জাহাজ আসছে না বা বন্দর ছেড়ে যাচ্ছে না। বন্দরের অপারেশনাল কার্যক্রম একপ্রকার বন্ধই বলা যায়। এনসিটির ইজারা ‘ডিপি ওর্য়াল্ড’কে দেওয়ার সিদ্ধান্তের প্রতিবাদে ‘বন্দর রক্ষা সংগ্রাম পরিষদ’ শনিবার থেকে সোমবার পর্যন্ত তিন দিন আট ঘণ্টা করে কর্মবিরতি পালন করেছে। সোমবার কর্মসূচি শেষে মঙ্গলবার সকাল ৮টা থেকে ২৪ ঘণ্টার কর্মবিরতির ডাক দেন তারা। প্রথমদিন শনিবার কর্মবিরতির পর বন্দর কর্তৃপক্ষ আন্দোলনকারী চার জনকে তাৎক্ষণিক বদলি করে। একদিনে কর্মবিরতিতে রাজস্ব ক্ষতি নিরূপণ করতে ছয় সদস্যের একটি কমিটিও করে তারা। রবিবার আন্দোলনের সঙ্গে সম্পৃক্ত আরও ১২ জনকে বদলি করা হয়। সোমবার (২ ফেব্রুয়ারি) আন্দোলনরত আরও ১৫ কর্মচারীকে নতুন করে মোংলা ও পায়রা বন্দরে বদলি করা হয়েছে। নৌপরিবহন মন্ত্রণালয়ের এক অফিস আদেশে এ বদলির কথা জানানো হয়।", "url": "https://www.banglatribune.com/country/chitagong/932380/%E0%A6%9A%E0%A6%9F%E0%A7%8D%E0%A6%9F%E0%A6%97%E0%A7%8D%E0%A6%B0%E0%A6%BE%E0%A6%AE-%E0%A6%AC%E0%A6%A8%E0%A7%8D%E0%A6%A6%E0%A6%B0%E0%A7%87-%E0%A6%9A%E0%A6%A4%E0%A7%81%E0%A6%B0%E0%A7%8D%E0%A6%A5-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%AE%E0%A6%A4%E0%A7%8B-%E0%A6%9A%E0%A6%B2%E0%A6%9B%E0%A7%87-%E0%A6%95%E0%A6%B0%E0%A7%8D%E0%A6%AE%E0%A6%AC%E0%A6%BF%E0%A6%B0%E0%A6%A4%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নিজস্ব প্রতিবেদক, চট্টগ্রাম", "category": "country", "language": "bn", "token_count": 225, "scraped_at": "2026-02-05T12:49:46.059946"}
{"title": "কুপিয়ে সাড়ে ২৮ লাখ টাকা ছিনতাই", "body": "নারায়ণগঞ্জে প্রিমিয়ার সিমেন্ট কোম্পানির একটি গাড়ি থামিয়ে চালককে গুলি ও আরও দুই আরোহীকে কুপিয়ে করে ২৮ লাখ ৪৭ হাজার টাকা ছিনতাই করেছে দুর্বৃত্তরা। মঙ্গলবার দুপুর ২টায় সদর উপজেলার ফতুল্লার কাশীপুর দেওয়ান বাড়ি এলাকায় ঢাকা-নারায়ণগঞ্জ-মুন্সীগঞ্জ সড়কে এই ঘটনা ঘটে। ফতুল্লা মডেল থানার ভারপ্রাপ্ত কর্মকর্তা (ওসি) আসাদুজ্জামান বিষয়টি নিশ্চিত করেন। গুলিবিদ্ধ গাড়ি চালকের নাম রজ্জব আলী(৪৮)। ধারালো অস্ত্রে আহত দুই ব্যক্তি হলেন নিরাপত্তা প্রহরী আবুল বাশার (৪৫) ও অ্যাকাউন্ট অফিসার রমিজউদ্দিন (৪০)। আহতরা জানান, দুপুরে তারা সোশ্যাল ইসলামি ব্যাংক লিমিটেড-এর ফতুল্লায় শাখা থেকে ২৮ লাখ ৪৭ হাজার টাকা উঠিয়ে প্রতিষ্ঠানের নিজস্ব গাড়িতে চড়ে মুন্সিগঞ্জ যাচ্ছিলেন। পথে দুটি মোটরসাইকেলে করে চার-পাঁচজন ছিনতাইকারী পথরোধ করে গাড়ি চালককে গুলি করে ও অপর দুইজনকে কুপিয়ে জখম করে টাকার ব্যাগ ছিনতাই করে পালিয়ে যায়। ঘটনাস্থল পরিদর্শন করে ওসি জানান, ছিনতাইকারীদের শনাক্ত করার চেষ্টা চালাচ্ছে পুলিশ। গুলিবিদ্ধ ও আহতদের শহরের খানপুর হাসপাতালে ভর্তি করা হয়েছে।", "url": "https://www.banglatribune.com/country/67301/%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B8%E0%A6%BE%E0%A7%9C%E0%A7%87-%E0%A7%A8%E0%A7%AE-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 137, "scraped_at": "2026-02-05T12:49:47.960008"}
{"title": "প্রিমিয়ার দাবায় অনুপস্থিত মোহামেডান!", "body": "ফুটবল, ক্রিকেট লিগে সাম্প্রতিক সময়ে বলার মতো সাফল্য নেই মোহামেডানের। ২০১৩ সাল থেকে হকির কোনও কর্মকাণ্ডে নেই দেশের অন্যতম জনপ্রিয় ও সফল ক্লাবটি। তবে ইনডোর গেমস দাবায় ছিল সাফল্য। প্রিমিয়ার দাবায় গত আসরে রানার্স আপ হলেও এর আগের তিন আসরে চ্যাম্পিয়ন ছিল মোহামেডান। ফুটবল, ক্রিকেটের ব্যর্থতা কিছুটা হলেও ঘুঁচছিল দাবার মাধ্যমে। সেই দাবা লিগেও এবার অংশ নেয়নি সাদা-কালো শিবির!দাবা ফেডারেশন গত পরশু শেষ পর্যন্ত মোহামেডানের জন্য অপেক্ষা করেছিল। লিগে অংশগ্রহণের ব্যাপারে মোহামেডান ফেডারেশনের সঙ্গে কোনও যোগাযোগও করেনি। তাই মোহামেডানকে ছাড়াই শুরু হয়েছে লিগ। নিয়ম অনুযায়ী প্রিমিয়ার থেকে অবনমিত হয়ে প্রথম বিভাগে নেমে গেল মোহামেডান। আগামী বছর প্রথম বিভাগে চ্যাম্পিয়ন অথবা রানার্স আপ হয়ে আবার প্রিমিয়ারে উঠতে হবে তাদের।গত কয়েক বছর মোহামেডান দাবা দলের নেতৃত্বে ছিলেন উপমহাদেশের প্রথম গ্র্যান্ডমাস্টার নিয়াজ মোরশেদ। সেই নিয়াজ মোরশেদ এবার মোহামেডানের সঙ্গে সম্পর্ক ছিন্ন করলেন। নতুন গঠিত দল শেখ রাসেলের হয়ে খেলছেন নিয়াজ। জানা গেছে নিয়াজ না জানিয়ে হঠাৎ দল ত্যাগ করাতেই প্রিমিয়ারে নেই মোহামেডান! এক প্রকার নিয়াজের ওপরই দায় চাপাচ্ছে ক্লাবটি। তবে নিয়াজের পারিশ্রমিক, গত আসরে খেলে যাওয়া বিদেশিদের অর্থ দেরিতে প্রদানসহ অনেক অভিযোগ রয়েছে মোহামেডানের বিরুদ্ধে। এদিকে রবিবার অনুষ্ঠিত প্রথম রাউন্ডের খেলায় শেখ রাসেল মেমোরিয়াল স্পোর্টিং ক্লাব ৪-০ পয়েন্টে হারিয়েছে সুলতানা কামাল স্মৃতি পাঠাগারকে। শেখ রাসেল মেমোরিয়ালে গ্র্যান্ড মাস্টার দিব্যেন্দু বড়ুয়া, আন্তর্জাতিক মাস্টার দীপ্তায়ন ঘোষ, ফিদে মাস্টার মেহেদী হাসান পরাগ ও ফিদে মাস্টার মোহাম্মদ ফাহাদ রহমান যথাক্রমে সুলতানা কামালের সুজন, মাসুদুর রহমান বারী, দেওয়ান মো. রিয়াদ ও শফিকুল ইসলামের বিরুদ্ধে জয়ী হন। গোল্ডেন স্পোর্টিং ক্লাব ৩-১ পয়েন্টে হারায় তিতাস ক্লাব দাবা দলকে। গোল্ডেনের পক্ষে আন্তর্জাতিক মাস্টার আবু সুফিয়ান শাকিল ও ভারতীয় খেলোয়াড় শ্রীজিৎ পল যথাক্রমে তিতাসের ফিদে মাস্টার রেজাউল হক ও ফিদে মাস্টার মো. সাইফ উদ্দীনকে পরাজিত করেন। বাংলাদেশ নৌবাহিনী জুনিয়র দাবা দল ৩-১ পয়েন্টে সোনালী ব্যাংক ক্রীড়া ও বিনোদন ক্লাবকে পরাজিত করে। প্রিতম-প্রিজম চেস ক্লাব নারায়ণগঞ্জ ২-২ পয়েন্টে লিওনাইন চেস ক্লাবের সঙ্গে ড্র করে। মোহামেডান না থাকায় তিন গ্র্যান্ড মাস্টার মোল্লা আব্দুল্লাহ আল রাকিব, এনামুল হোসেন ও জিয়াউর রহমান এবং জাতীয় চ্যাম্পিয়ন আন্তর্জাতিক মাস্টার মোহাম্মদ মিনহাজ উদ্দিনের সমন্বয়ে গঠিত বাংলাদেশ নৌবাহিনী দাবা দলের এই রাউন্ডে খেলা ‘অফ’ ছিল।", "url": "https://www.banglatribune.com/sport/other-sports/60169/%E0%A6%AA%E0%A7%8D%E0%A6%B0%E0%A6%BF%E0%A6%AE%E0%A6%BF%E0%A7%9F%E0%A6%BE%E0%A6%B0-%E0%A6%A6%E0%A6%BE%E0%A6%AC%E0%A6%BE%E0%A7%9F-%E0%A6%85%E0%A6%A8%E0%A7%81%E0%A6%AA%E0%A6%B8%E0%A7%8D%E0%A6%A5%E0%A6%BF%E0%A6%A4-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%87%E0%A6%A1%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 325, "scraped_at": "2026-02-05T12:49:49.821513"}
{"title": "সেগুনবাগিচায় নারীসহ দুইজন গুলিবিদ্ধ", "body": "রাজধানীর সেগুনবাগিচার তোপখানা রোডে তিন ভাইয়ের মধ্যে জমি দখলকে কেন্দ্র করে এক নারীসহ দুইজন গুলিবিদ্ধ হয়েছেন। তাদেরকে ঢাকা মেডিক্যাল কলেজ (ঢামেক) হাসপাতালে ভর্তি করা হয়েছে। মঙ্গলবার সকাল ৮ টার দিকে তোপখানা রোডের ২৬/এ/১/ক বাসায় এই হামলার ঘটনা ঘটে। গুলিবিদ্ধরা হলেন মো. রতন (৪০) ও তার ছোটবোন আঞ্জুমানা লিজা (৩৬)। শাহবাগ থানার ভারপ্রাপ্ত কর্মকর্তা (ওসি) আবু বকর সিদ্দিক বাংলা ট্রিবিউনকে জানান, তোপখানা রোডে জমি দখলের সময় ভাড়াটিয়া সন্ত্রাসী নিয়ে দুই বড়ভাইয়ের পরিবারের ওপর এই হামলা চালায় ছোট ভাই জাকির হোসেন। এই ঘটনায় মামলা দায়ের করা হচ্ছে। হামলাকারীদের র‌্যাব-৩ এর একটি দল গ্রেফতার করেছে। তবে এখনও তাদের থানায় হস্তান্তর করেনি র‌্যাব। আমাদের কাছে হস্তান্তরের পর তাদের বিষয়ে আইনগত ব্যবস্থা গ্রহণ করা হবে। এছাড়াও ইট-পাটকেলের আঘাতে রতনের স্ত্রী নাইমুর রহমান ইতি (৩০), ভাড়াটিয়া জাহিদ (২৫) ও সোহেল (৩০) নামে দুই যুবক আহত হয়েছেন। হামলার পর ওই বাড়িতে র‌্যাব ও পুলিশ অভিযান চালায়। এ সময় ওই বাড়িটি থেকে শটগানসহ ৯ জনকে আটক করেছে র‌্যাব-৩। আহতদের পরিবারের বরাত দিয়ে ওসি বলেন, ‘তোপখানা রোডের ওই বাড়িটি তিন ভাইয়ের নামে। তারা হলেন, মৃত আবুল কাসেম, মো. হোসেন সাধু ও জাকির হোসেন। এদের প্রত্যেকের পরিবার সে বাড়িতেই থাকেন। তাদের ছোটভাই জাকির মঙ্গলবার সকালে অপর দুই বড়ভাইয়ের জায়গা দখল করার জন্য হামলা চালায় বলে আহতরা অভিযোগ করেছেন। আহত রতন মৃত আবুল কাসেমের ছেলে।’ রতনের স্ত্রী নাইমুর রহমান ইতি ঢামেক হাসপাতালে সংবাদকর্মীদের কাছে অভিযোগ করেন, ‘জাকির দীর্ঘদিন ধরে তাদের বাড়ি দখলের চেষ্টা করছিলেন। সন্ত্রাসীদের নিয়ে আজ সকালে তিনি বাড়ির ভেতরে আমাদের জায়গা দখল করে দেয়াল করছিল। সে বাড়ির মূল গেট আটকে দিয়েছিল। এ সময় আমরা চিৎকার করলে সন্ত্রাসীরা জাকিরের পাঁচতলা বাড়ির ছাদ থেকে গুলি করে। আমাদের ওপর ইট-পাটকেল মারতে থাকে। পরে পুলিশ আসে।’ তিনি আরও বলেন, ‘স্থানীয় সন্ত্রাসী কাজলসহ অর্ধশত ভাড়াটিয়া সন্ত্রাসী আমাদের ওপর হামলা চালায়। পুলিশ এসে আমাদের উদ্ধার করেছে।’ /এআরআর/এসএম/টিএন/", "url": "https://www.banglatribune.com/country/67259/%E0%A6%B8%E0%A7%87%E0%A6%97%E0%A7%81%E0%A6%A8%E0%A6%AC%E0%A6%BE%E0%A6%97%E0%A6%BF%E0%A6%9A%E0%A6%BE%E0%A7%9F-%E0%A6%A8%E0%A6%BE%E0%A6%B0%E0%A7%80%E0%A6%B8%E0%A6%B9-%E0%A6%A6%E0%A7%81%E0%A6%87%E0%A6%9C%E0%A6%A8-%E0%A6%97%E0%A7%81%E0%A6%B2%E0%A6%BF%E0%A6%AC%E0%A6%BF%E0%A6%A6%E0%A7%8D%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 282, "scraped_at": "2026-02-05T12:49:51.709194"}
{"title": "গরম গরম ফুলকপির পাকোড়া", "body": "বিকালের নাস্তায় চট করে তৈরি করে ফেলতে পারেন ফুলকপির পাকোড়া। হিম হিম আবহাওয়ায় ধোঁয়া ওঠা গরম পাকোড়া ভিন্নতা নিয়ে আসবে স্বাদে। জেনে নিন রেসিপি-উপকরণ ফুলকপি- ১ কাপ (মাঝারি সাইজের ফুল) বেসন- ১ কাপ কাঁচামরিচ- ২টি (কুচি) মরিচ গুঁড়া- ১ চা চামচ আজওয়াইন- ১ চা চামচ গরম মসলা- ১ চা চামচ বেকিং সোডা- সামান্য লবণ- স্বাদ অনুযায়ী তেল- ১ কাপ পানি- ১ কাপ প্রস্তুত প্রণালী পানি দিয়ে বেসন গুলিয়ে ঘন করুন। মিশ্রণে আজওয়ান, মরিচ গুঁড়া, লবণ, বেকিং সোডা, কাঁচামরিচ এবং গরম মসলা দিয়ে ভালো করে মেশান। প্যানে তেল গরম করুন। তেল ফুটে উঠলে ফুলকপির ফুল বেসনে ডুবিয়ে প্যানে ছেড়ে দিন। মচমচে করে ভেজে তুলুন। সসের সঙ্গে গরম গরম পরিবেশন করুন ফুলকপির পাকোড়া। /এনএ/", "url": "https://www.banglatribune.com/lifestyle/62879/%E0%A6%97%E0%A6%B0%E0%A6%AE-%E0%A6%97%E0%A6%B0%E0%A6%AE-%E0%A6%AB%E0%A7%81%E0%A6%B2%E0%A6%95%E0%A6%AA%E0%A6%BF%E0%A6%B0-%E0%A6%AA%E0%A6%BE%E0%A6%95%E0%A7%8B%E0%A7%9C%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 112, "scraped_at": "2026-02-05T12:49:53.591030"}
{"title": "অভিনেত্রী মম দেশসেরা সংগীতশিল্পী!", "body": "অভিনেত্রী হিসেবে মমর অবস্থান এখন বেশ পোক্ত। নাটক হয়ে চলচ্চিত্রেও ভালোই তাক লাগাচ্ছেন নিয়মিত। মজার তথ্য হলো, এবার তাকে পাওয়া যাচ্ছে ভিন্ন পরিচয়ে। সবার সামনে হাজির হচ্ছেন দেশ সেরা সংগীতশিল্পী হিসেবে!তবে পরিচিতি বদলের সঙ্গে নামটাও বদলে ফেলেছেন মম। সংগীতশিল্পী হিসেবে তার নাম হলো অবন্তিকা। ‘আমার একলা আকাশ’ শিরোনামের একটি নাটকে মমকে পাওয়া যাবে এই চরিত্রে-নামে। তিনি জানান, ছোটবেলা থেকে গানকে ভালোবেসে আসছেন তিনি। গানের এই চলার পথেই একদিন দেখা হয় সাংবাদিক ইরফান সাজ্জাদের সঙ্গে। গানকে ভালোবাসার কারণে মমর সংসারে দেখা দেয় নানান জটিলতা। গানের রেকর্ডিং ও স্টেজ শো’র ব্যস্ততার জন্য পরিবারের সঙ্গে দূরুত্ব বাড়তে থাকে তার। শুরু হয় জনপ্রিয় সংগীতশিল্পী মম’র ব্যক্তিজীবনের নতুন গল্প।এমন গল্পের নাটকটি রচনা করেছেন সৈয়দ ইকবাল। নির্মাণ করেছেন মেজবাহ্ শিকদার। নাটকটি প্রসঙ্গে মম বলেন, ‘গল্পটা অন্যরকম। এতে অভিনয় করতে গিয়ে সত্যিকারের সংগীতজীবনে ঢুকে পড়েছি। আমরা যারা শোবিজে কাজ করি তাদের সংসার জীবনে কেমন সমস্যা হতে পারে- তা নিয়েই নাটকটির গল্প। অনেক সময় নেহায়েত ভুল বোঝাবুঝির জন্যও যে বড় ধরনের ঘটনা ঘটে তা-ই নাটকটির গল্পে ফুটে উঠেছে।’সম্প্রতি উত্তরা, দিয়াবাড়িসহ কয়েকটি রেকর্ডিং স্টুডিওতে নাটকটি শ্যুটিং সম্পন্ন হয়। এতে জাকিয়া বারি মম ও ইরফান সাজ্জাদ ছাড়া আরও অভিনয় করেছেন সুকর্ন হাসান, সানজিদ খান প্রিন্স প্রমুখ। খুব শিগগিরই একটি বেসরকারি টিভি চ্যানেলে প্রচার হবে এটি।", "url": "https://www.banglatribune.com/entertainment/television/60699/%E0%A6%85%E0%A6%AD%E0%A6%BF%E0%A6%A8%E0%A7%87%E0%A6%A4%E0%A7%8D%E0%A6%B0%E0%A7%80-%E0%A6%AE%E0%A6%AE-%E0%A6%A6%E0%A7%87%E0%A6%B6%E0%A6%B8%E0%A7%87%E0%A6%B0%E0%A6%BE-%E0%A6%B8%E0%A6%82%E0%A6%97%E0%A7%80%E0%A6%A4%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 195, "scraped_at": "2026-02-05T12:49:55.559205"}
{"title": "গ্যাস সিলিন্ডার বিস্ফোরণ, পুলিশসহ দগ্ধ ৪", "body": "খুলনা মহানগরীর খালিশপুরে গ্যাস সিলিন্ডার বিস্ফোরণে পুলিশ সদস্য (গাড়ি চালক) আতিয়ার রহমানসহ একই পরিবারের চার সদস্য দগ্ধ হয়েছেন। শনিবার সকাল সাড়ে ৭টার দিকে খালিশপুর মুজগুন্নী আবাসিক এলাকায় এ ঘটনা ঘটে। আহতদের খুলনা মেডিক্যাল কলেজ হাসপাতালের বার্ন ইউনিটে ভর্তি করা হয়েছে। খালিশপুর থানার এস আই আলিমুজ্জামান বলেন, আগুনে আতিয়ারের স্ত্রী আনোয়ারা বেগমের (৩২) শরীরের ৭০ ভাগ, ছেলে তৌফিক (১৬) ও ভায়রার ছেলে তামিমের (১৮) শরীরের প্রায় ৬০ ভাগ দ্গ্ধ হয়েছে। পুলিশ সদস্য আতিয়ার রহমানের (৪৪) ক্ষতি কিছুটা কম আছে। খালিশপুর থানার ভারপ্রাপ্ত কর্মকর্তা (ওসি) এস এম আনোয়ার হোসেন বিষয়টি নিশ্চিত করেছেন। তিনি জানান, পুলিশের গাড়ি চালক আতিয়ার রহমান পরিবার নিয়ে খালিশপুর মুজগুন্নী আবাসিক এলাকায় ভাড়া থাকেন। শুক্রবার রাতের কোনও এক সময়ে গ্যাস সিলিন্ডার লিক করে সম্পূর্ণ গ্যাস বেরিয়ে যায়। শনিবার সকালে তার স্ত্রী আনোয়ারা খাতুন রান্নার জন্য গ্যাসের চুলা জ্বালাতে গেলে সঙ্গে সঙ্গে বিকট শব্দে বিস্ফোরণ ঘটে। এসময় বাড়ির দরজা, জানালা ভেঙে যায় এবং দেয়াল ও ছাদে ফাটল ধরেছে। এ ঘটনায় আতিয়ার, তার স্ত্রী আনোয়ারা খাতুন, ছেলে ও এক নিকট আত্মীয় দগ্ধ হন। তাদের উদ্ধার করে দ্রুত খুলনা মেডিক্যাল কলেজ হাসপাতালের বার্ন ইউনিটে ভর্তি করা হয়েছে।", "url": "https://www.banglatribune.com/country/59647/%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A6%B8%E0%A6%B9-%E0%A6%A6%E0%A7%8D%E0%A6%AC%E0%A6%97%E0%A7%8D%E0%A6%A7-%E0%A7%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খুলনা প্রতিনিধি", "category": "country", "language": "bn", "token_count": 175, "scraped_at": "2026-02-05T12:49:57.460400"}
{"title": "বিদ্যুৎ খাতের জন্য ১০ কোটি ডলারের বন্ড ছাড়া হবে", "body": "বিদ্যুৎ খাতের উন্নয়ন ও সম্প্রসারণে পুঁজিবাজারে বন্ড ছেড়ে ১০ কোটি ডলারের সমপরিমাণ অর্থ সংগ্রহের পরিকল্পনা সরকারের রয়েছে। মঙ্গলবার রাজধানীর বাংলাদেশ ইনস্টিটিউট অব অ্যাডমিনিস্ট্রেশন অ্যান্ড ম্যানেজমেন্ট (বিয়াম) মিলনায়তনে অনুষ্ঠিত ‘স্টেট অব ইকনোমি’ শীর্ষক সেমিনারে প্রধানমন্ত্রীর বিদ্যুৎ, জ্বালানী ও খনিজ সম্পদ বিষয়ক উপদেষ্টা ড. তৌফিক-ই-ইলাহি চৌধুরী এ তথ্য জানিয়েছেন।উল্লেখ্য, সরকার বিদ্যুৎ খাতের জন্য পুঁজিবাজার থেকে অর্থ সংগ্রহের সম্ভাবনা খতিয়ে দেখা শুরু করে চলতি বছরের জুলাই মাসের মাঝামাঝি। বেশ কয়েকটি সভার পর বন্ডের মাধ্যমে অর্থ সংগ্রহ করার বিষয়টি চুড়ান্ত হয়।তৌফিক-ই-ইলাহি চৌধুরী বলেন, দেশের বিদ্যুত খাত এবং পুঁজিবাজার দুটোই লাভবান হবে এ বন্ড থেকে। পাশাপাশি জ্বালানি খাতের বেশকিছু কোম্পানি আগামী বছর পুঁজিবাজারে আসবে।এ ধরনের উদ্যোগ বাস্তবায়িত হলে পুঁজিবাজারে গতিশীলতার পাশাপাশি বৈচিত্র আসবে বলে মন্তব্য করেন।তিনি আরও বলেন, এ বাজারে আসতে শিল্পভিত্তিক প্রতিষ্ঠানগুলো তৈরি থাকার জন্য বলা হয়েছে।সেমিনারে মূল প্রবন্ধ উপস্থাপন করে বাংলাদেশ ব্যাংকের প্রধান অর্থনীতিবিদ ড. বিরূপাক্ষ পাল তার বক্তব্যের শুরুতে দেশের অর্থনৈতিক প্রবৃদ্ধি, বিনিয়োগ, সুদ হার, মাথাপিছু আয়, নারীদের কর্ম সংস্থান, আমদানি ও রফতানি, প্রবাসী আয় (রেমিট্যান্স), দারিদ্র্যতার হার, মূল্যস্ফীতিসহ অর্থনীতির নান দিক নিয়ে আলোচনা করেন। তিনি বলেন, চলতি ২০১৫-১৬ অর্থবছরে নির্ধারিত লক্ষ্যমাত্রা মোতাবেক বাংলাদেশের প্রবৃদ্ধি ৫ দশমিক ৫০ থেকে ৭ শতাংশ অর্জন করা সম্ভব হবে। অর্থনীতিতে পুঁজিবাজারের ভূমিকা বিষয়ে তিনি বলেন, উন্নত দেশগুলো পুঁজিবাজারকে কাজে লাগিয়ে নিজ নিজ অর্থনীতি চাঙ্গা করেছে। আমাদেরও এ বাজারকে কাজে লাগানো উচিৎ। গবেষণার মাধ্যমে এ বাজারের সংকট কাটানো সম্ভব। এতে পুঁজিবাজারের পাশাপাশি চাঙ্গা হবে দেশের অর্থনীতি। কোম্পানিগুলোকে ব্যাংক নির্ভরতা কমিয়ে পুঁজিবাজারে আসার অনুরোধ জানান তিনি। জ্বালানি তেল বিষয়ে ড. বিরূপাক্ষ পাল বলেন, তেলের দাম বিশ্ববাজারে নিম্নমুখী। এর প্রভাব অভ্যন্তরীণ বাজারে দেখা যাচ্ছে না। বিনিয়োগ বৃদ্ধিতে দেশের বাজারে জ্বালানি তেলের দামের সমন্বয় প্রয়োজন। তেলে দাম সমন্বয় করা সম্ভব হলে দেশে বিনিয়োগ বাড়বে বলে জানান তিনি।", "url": "https://www.banglatribune.com/business/63759/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%96%E0%A6%BE%E0%A6%A4%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A7%A7%E0%A7%A6-%E0%A6%95%E0%A7%8B%E0%A6%9F%E0%A6%BF-%E0%A6%A1%E0%A6%B2%E0%A6%BE%E0%A6%B0%E0%A7%87%E0%A6%B0-%E0%A6%AC%E0%A6%A8%E0%A7%8D%E0%A6%A1-%E0%A6%9B%E0%A6%BE%E0%A7%9C%E0%A6%BE-%E0%A6%B9%E0%A6%AC%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 267, "scraped_at": "2026-02-05T12:49:59.492766"}
{"title": "সর্দি-কাশিতে জিনজার স্যুপ", "body": "শীত আসি আসি করছে। এ সময় খুসখুসে কাশি কিংবা গলা ব্যথার সমস্যায় পড়তে হয় প্রায়ই। হঠাৎ ঠাণ্ডা লাগলে খেতে পারেন জিনজার স্যুপ। এটি ঠাণ্ডা লাগার অস্বস্তি থেকে তাৎক্ষনিক মুক্তি দেবে। জেনে নিন রেসিপি- উপকরণআদা কুচি- ৫ চা চামচপানি- ২ কাপমধু- দেড় চা চামচলেবুর রস- ২ টেবিল চামচমরিচ কুচি- ১ চা চামচলবণ- স্বাদ অনুযায়ীপ্রস্তুত প্রণালীএকটি পাত্রে পানি ফুটান। ফুটন্ত পানিতে আদা কুচি দিয়ে ভালো করে নাড়ুন। ৪-৫ মিনিট মাঝারি আঁচে রাখুন। তারপর মধু, লেবুর রস, মরিচ এবং লবণ মেশান। ২ মিনিট নাড়ুন। মিশ্রণটি থকথকে হয়ে আসলে চুলা থেকে নামিয়ে গরম গরম পরিবেশন করুন জিনজার স্যুপ।", "url": "https://www.banglatribune.com/lifestyle/61871/%E0%A6%B8%E0%A6%B0%E0%A7%8D%E0%A6%A6%E0%A6%BF-%E0%A6%95%E0%A6%BE%E0%A6%B6%E0%A6%BF%E0%A6%A4%E0%A7%87-%E0%A6%9C%E0%A6%BF%E0%A6%A8%E0%A6%9C%E0%A6%BE%E0%A6%B0-%E0%A6%B8%E0%A7%8D%E0%A6%AF%E0%A7%81%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 94, "scraped_at": "2026-02-05T12:50:01.415989"}
{"title": "স্টার সিনেপ্লেক্সে ইউরোপের ১৫টি ছবি", "body": "ইউরোপীয় ইউনিয়নের ১৪ দেশের মোট ১৫টি ছবি নিয়ে আয়োজন করা হচ্ছে ইউরোপীয়ান ফিল্ম ফেস্টিভাল ২০১৫। ২ ডিসেম্বর এর উদ্বোধন হবে রাজধানীর বসুন্ধরা সিটির স্টার সিনেপ্লেক্সে। উৎসব চলবে ১১ ডিসেম্বর পর্যন্ত।স্টার সিনেপ্লেক্স সূত্রে জানা গেছে, অস্ট্রিয়া, ডেনমার্ক, যুক্তরাজ্য, ফ্রান্স, জার্মানি, মাল্টা, নরওয়ে, স্লোভেনিয়া, স্পেন, সুইডেন, সুইজারল্যান্ড, নেদারল্যান্ডস, লিথুয়ানিয়া ও স্লোভাক রিপাবলিকের মোট ১৫টি ছবি দিয়ে সাজানো হয়েছে এ উৎসব। প্রতিটি ছবি দেখতে হলে সংগ্রহ করতে হবে ২০০ টাকা মূল্যের টিকেট।আয়োজক প্রতিষ্ঠান স্টার সিনেপ্লেক্সের মুখপাত্র মেজবাহ উদ্দিন আহমেদ জানান, উৎসবের ২য় দিন ৩ ডিসেম্বর প্রথম ছবি হিসাবে প্রদর্শিত হবে সকাল ১০টা ৫০ মিনিটে সুইজারল্যান্ড এর ‘উইন উইন’ ছবিটি। একই দিন দুপুর ১টা ৫ ও বিকেল ৫টা ২০ মিনিটে ‘অ্যা গান ইন ইচ হ্যান্ড’, বিকেল ৩টা ৫ ও সন্ধ্যা সাড়ে ৭টায় ‘প্যাডিংটন’ দেখানো হবে। পরদিন ৪ ডিসেম্বর সকাল ১০টা ৫০, বিকেল ৩টা ৫ মিনিট ও সন্ধ্যা সাড়ে ৭টায় ‘অ্যাটিলা মার্সেল’, দুপুর ১টা ৫ ও বিকেল ৫টা ২০ মিনিটে ‘উইন উইন’, পরদিন ৫ ডিসেম্বর সকাল ১০টা ৫০, বিকেল ৩টা ৫ ও সন্ধ্যা সাড়ে ৭টায় ‘অ্যাটমেন’, দুপুর ১টা ৫ ও বিকেল ৫টা ২০ মিনিটে ‘দ্য হান্ড্রেড ইয়ারস ওল্ড ম্যান’ প্রদর্শিত হবে। ৬ ডিসেম্বর সকাল ১০টা ৫০ মিনিট, বিকেল ৩টা ৫ ও সন্ধ্যা সাড়ে ৭টায় ‘ফিন’, দুপুর ১টা ৫ ও বিকেল ৫টা ২০ মিনিটে ‘দ্য অ্যাগ্রিমেন্ট’, ৭ ডিসেম্বর সকাল ১০টা ৫০, বিকেল ৩টা ৫ ও সন্ধ্যা সাড়ে ৭টায় ‘লেসনস অব অ্যা ড্রিম’, দুপুর ১টা ৫ ও বিকেল ৫টা ২০ মিনিটে ‘ভেসনা’, ৮ ডিসেম্বর সকাল ১০টা ৫০, বিকেল ৩টা ৫ ও সন্ধ্যা সাড়ে ৭টায় ‘দ্য লিজেন্ড অব দ্য ফ্লাইং কাপরিয়ান’, দুপুর ১টা ৫ ও বিকেল ৫টা ২০ মিনিটে ‘বিফোর ফ্লাইং ব্যাক টু আর্থ’। ৯ ডিসেম্বর সকাল ১০টা ৫০, বিকেল ৩টা ৫ ও সন্ধ্যা সাড়ে ৭টায় ‘রাফিকি (বেস্টইভেনার)’, দুপুর ১টা ৫ ও বিকেল ৫টা ২০ মিনিটে ‘দ্য আওয়ার্স অব দ্য লিনক্স’, ১০ ডিসেম্বর সকাল ১০টা ৫০, বিকেল ৩টা ৫ ও সন্ধ্যা সাড়ে ৭টায় ‘সিমশার’, সন্ধ্যা সন্ধ্যা সাড়ে ৭টায় ‘উইন উইন’ প্রদর্শিত হবে। উৎসবের শেষদিন ১১ ডিসেম্বর সকাল ১০টা ৫০ মিনিটে ‘বিফোর ফ্লাইং ব্যাক টু আর্থ’, দুপুর ১টা ৫ মিনিটে ‘অ্যা গান ইন ইচ হ্যান্ড’, বিকেল ৩টা ০৫ মিনিটে ‘দ্য হান্ড্রেড ইয়ারস ওল্ড ম্যান’ এবং উৎসবের শেষ ছবি হিসেবে বিকেল ৫টা ২০ মিনিটে স্লোভেনিয়ার ছবি ‘ভেসনা’ প্রদর্শিত হওয়ার কথা রয়েছে।", "url": "https://www.banglatribune.com/entertainment/59257/%E0%A6%B8%E0%A7%8D%E0%A6%9F%E0%A6%BE%E0%A6%B0-%E0%A6%B8%E0%A6%BF%E0%A6%A8%E0%A7%87%E0%A6%AA%E0%A7%8D%E0%A6%B2%E0%A7%87%E0%A6%95%E0%A7%8D%E0%A6%B8%E0%A7%87-%E0%A6%87%E0%A6%89%E0%A6%B0%E0%A7%8B%E0%A6%AA%E0%A7%87%E0%A6%B0-%E0%A7%A7%E0%A7%AB%E0%A6%9F%E0%A6%BF-%E0%A6%9B%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 351, "scraped_at": "2026-02-05T12:50:03.349822"}
{"title": "১৮ দিনে ২২টি কনসার্ট", "body": "শিরেনামহীন ব্যান্ডের সদস্যরা জানালেন, দম ফেলার ফুরসত নেই তাদের। বছরের শেষ মুহূর্তে কনসার্ট নিয়ে বেশ ব্যস্ত তারা। দিনে ১টি, এমনকি ২টি করেও কনসার্ট করতে হচ্ছে তাদের। গত ১৫ ডিসেম্বর থেকে পরবর্তী ১৮ দিনে তারা মোট ২২টি কনসার্টে অংশ নিচ্ছেন।ব্যান্ডের গিটারিস্ট জিয়া বলেন, ‘এমনও হয়েছে, দিনে আমরা ভিন্ন দুটি জায়গায় গিয়ে কনসার্ট করেছি। প্রতিদিন সকালে হালকা প্রস্তুতি নিয়ে নিই আর বিকাল থেকে রাত পর্যন্ত কনসার্টে সময় পার করা হয়। এটা শুরু হয়েছে ১৫ ডিসেম্বর থেকে। এদিন থেকে সামনের ১৮ দিনের সূচি মিলিয়ে দেখলাম ২২টি কনসার্ট পড়েছে আমাদের।’ব্যান্ডের সদস্যরা জানানেল, কনসার্টের বাইরে আপাতত তারা কাজ করছেন না। এমনকি সিংহলি ভাষায় একটি অ্যালবাম প্রকাশের কথা থাকলেও তার কাজ বন্ধ আছে। ছবি: সাজ্জাদ হোসেন/এম/এমএম/", "url": "https://www.banglatribune.com/entertainment/songs/64011/%E0%A7%A7%E0%A7%AE-%E0%A6%A6%E0%A6%BF%E0%A6%A8%E0%A7%87-%E0%A7%A8%E0%A7%A8%E0%A6%9F%E0%A6%BF-%E0%A6%95%E0%A6%A8%E0%A6%B8%E0%A6%BE%E0%A6%B0%E0%A7%8D%E0%A6%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 110, "scraped_at": "2026-02-05T12:50:05.361088"}
{"title": "মেঘনা থেকে অপহৃত কার্গোর মাস্টার ও সুকানি উদ্ধার", "body": "লক্ষ্মীপুরের রামগতি এলাকায় মেঘনা নদী থেকে এমডি নিউজিও ভাগ্যকুল নামে একটি কার্গো জাহাজের অপহৃত মাস্টার কামরুল ইসলাম ও সুকানি জসিমকে উদ্ধার করেছে পুলিশ। শনিবার ভোররাতে রামগতি উপজেলার বড়খেরী এলাকা থেকে তাদের উদ্ধার করা হয়। রামগতি থানার ভারপ্রাপ্ত কর্মকর্তা মো. ইকবাল হোসেন ও লক্ষ্মীপুর ডিবি পুলিশের সহকারী উপ-পরিদর্শক রেজাউল করিম রেজা জানান, গোপন সংবাদের ভিত্তিতে শনিবার ভোররাতে যৌথ অভিযান চালিয়ে তাদের উদ্ধার করা হয়। জলদস্যুরা পুলিশের উপস্থিতি টের পেয়ে জাহাজের মাস্টার ও সুকানিকে রেখে পালিয়ে যায়। এর আগে শুক্রবার রামগতি উপজেলার মেঘনা নদীর টাংকির বাজার এলাকা থেকে কামরুল ইসলাম ও জসিমকে অপহরণ করা হয়। এরপর জলদস্যুরা তাদের পরিবারের কাছে ৫ লাখ টাকা মুক্তিপণ দাবি করেন। এ ঘটনার পর নৌযান শ্রমিকরা সারাদেশে অনির্দিষ্টকালের ধর্মঘটের ডাক দেন। পরে পুলিশ তাদের উদ্ধার করলে নৌযান শ্রমিকরা তাদের ধর্মঘট প্রত্যাহার করে নেন।", "url": "https://www.banglatribune.com/country/chitagong/64615/%E0%A6%AE%E0%A7%87%E0%A6%98%E0%A6%A8%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%85%E0%A6%AA%E0%A6%B9%E0%A7%83%E0%A6%A4-%E0%A6%95%E0%A6%BE%E0%A6%B0%E0%A7%8D%E0%A6%97%E0%A7%87%E0%A6%BE%E0%A6%B0-%E0%A6%AE%E0%A6%BE%E0%A6%B8%E0%A7%8D%E0%A6%9F%E0%A6%BE%E0%A6%B0-%E0%A6%93-%E0%A6%B8%E0%A7%81%E0%A6%95%E0%A6%BE%E0%A6%A8%E0%A6%BF-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 126, "scraped_at": "2026-02-05T12:50:07.165384"}
{"title": "থার্টিফার্স্ট নাইটে কাবাব হচ্ছে কি?", "body": "বরাবরের মতো এবারেও থার্টিফার্স্ট নাইটের আয়োজন সারা। সব প্রস্তুত তো? কী করছেন সেটি না হয় নাই জানলাম। কিন্তু বার্বিকিউ করছেন তো? নিশ্চিত করছেন। তাহলে আজকেই জেনে নিন রেসিপিটা। আজকে দেওয়া হচ্ছে শিক কাবাবের রেসিপি। এর পর আসবে চিকেন টিক্কা। আপনার বছরের প্রথম রাত জমজমাট করতে পাশেই আছে বাংলা ট্রিবিউন। উপকরণ: গরুর মাংস হাড় ছাড়া –এক কেজি আদা বাটা-দুই টেবল চামচ রসুন বাটা-দেড় টেবল চামচ হলুদ গুড়া -এক চা চামচ মরিচের গুড়া-এক টেবল চামচ জিরা গুড়া-২ চা চামচ গোল মরিচ গুড়া-আধা চা চামচ গরম মশলার গুড়া -আধা চা চামচ টক দই -এক কাপ/২৫০ গ্রাম শিরকা দুই টেবল চামচ এরারুট বা কর্ন ফ্লাউয়ার-এক টেবল চামচ(সব পানি শুষে নিবে) লেবুর রস -আধ কাপ প্রণালী- মাংস এক ইঞ্চি মোটা করে কেটেধুয়ে পানি ঝড়িয়ে তেল ও লেবুর রস বাদে সব উপকরণ মেখে ৩-৪ ঘণ্টা রাখুন। এর চেয়ে বেশি সময় রাখতে পারলে আরও ভালো। এর পর কয়লা জ্বালিয়ে শিকে গেঁথে কয়লায় বা চুলায় দিয়ে দিন। মাঝে মাঝে ব্রাশ দিয়ে একটু তেল ও লেবুর রস ছড়িয়ে দিন। কয়লা জ্বালাতে নিয়মিত বাতাস করুন কিংবা ফ্যান সেট করে নিন কাবাব চুলার পাশে। **** শিক কাবাব বানাতে ধৈর্য্য ছাড়া আর তেমন কোনো উপকরণ লাগে না। ধৈর্য্য ধরে বসে পড়ুন। ওহ ভালোকথা বাজার থেকে পছন্দ অনুযায়ী কাবাব চুলা, শিক ও কয়লা কিনে নিতে ভুলবেন না যেনও। কয়লা জ্বালাতে কেরোসিন লাগবে। সেটিও অল্প একটু কিনে নিয়েন।", "url": "https://www.banglatribune.com/lifestyle/64919/%E0%A6%A5%E0%A6%BE%E0%A6%B0%E0%A7%8D%E0%A6%9F%E0%A6%BF%E0%A6%AB%E0%A6%BE%E0%A6%B0%E0%A7%8D%E0%A6%B8%E0%A7%8D%E0%A6%9F-%E0%A6%A8%E0%A6%BE%E0%A6%87%E0%A6%9F%E0%A7%87-%E0%A6%95%E0%A6%BE%E0%A6%AC%E0%A6%BE%E0%A6%AC-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%95%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 214, "scraped_at": "2026-02-05T12:50:09.205924"}
{"title": "২৫ পাটকলের ‍উন্নয়নে ১২ টাস্ক ফোর্স", "body": "রাষ্ট্রায়ত্ত ২৫টি পাটকলের সার্বিক উন্নয়নে ১২টি টাস্ক ফোর্স গঠন করা হয়েছে। নীতিমালার আলোকে গঠিত এ সকল টাস্ক ফোর্স পাটকলগুলোর লোকসান হ্রাস এবং পাট ও পাটজাত পণ্যের উৎপাদন বৃদ্ধিসহ এ খাতের সার্বিক উন্নয়নে কাজ করবে। রবিবার ১২টি টাস্ক ফোর্স গঠন করে এ সংক্রান্ত আদেশ জারি করে পাট ও বস্ত্র মন্ত্রণালয়। টাস্ক ফোর্সের কার্যকাণ্ড সম্পর্কিত আদেশে বলা হয়েছে, নীতিমালার আলোকে এ সকল টাস্ক ফোর্স পাট কেনায় স্বচ্ছতা, জবাবদিহিতা ও কার্যকর ক্রয় ব্যবস্থাপনা যাচাই করবে। পাশাপাশি লোকসান কমানোর পদ্ধতি উদ্ভাবন ও প্রয়োগ, পণ্য বিক্রয় নীতিমালার প্রয়োগ এবং উৎপাদিত পণ্যের মজুদ হ্রাসের বিষয় তদারকি করবে। একই সঙ্গে পাটকলগুলোর সম্পদ যথাযথভাবে রক্ষণাবেক্ষণ, মোট জমির মধ্যে ব্যবহৃত জমির পরিমাণ নির্ধারণ ও অব্যবহৃত জমিতে সম্ভাব্য প্লট সংখ্যা নির্ধারণ, বিগত তিন বছরের আয়-ব্যয় নিরীক্ষা এবং ক্রয় করা পাটের চাহিদা ও উৎপাদনে ব্যবহৃত পাট ও মজুদ যাচাই-বাছাই করবে। বস্ত্র ও পাট মন্ত্রণালয়ের সহকারি সচিব থেকে অতিরিক্ত সচিবদের সমন্বয়ে গঠিত ১২টি টাস্ক ফোর্সে মোট সদস্য সংখ্যা ২৫জন। ১ নম্বর টাস্ক ফোর্সের আওতায় রয়েছে বাংলাদেশ জুট মিলস ও করিম জুট মিলস। ২ নম্বর টাস্ক ফোর্সের আওতায় পড়বে জাতীয় (কওমী) জুট মিলস ও রাজশাহী জুট মিলস। ৩ নম্বর টাস্ক ফোর্সের আওতায় রয়েছে বাওয়ানী জুট মিলস ও ইউএমসি জুট মিলস দেখভাল করবেন। ৪ নম্বর টাস্ক ফোর্সের থাকবে জুটো-ফাইবার গ্লাস মিলস ও আমিন জুট মিলস। ৫ নম্বর টাস্ক ফোর্সের আওতায় রয়েছে গুল আহমেদ জুট মিলস ও হাফিজ জুট মিলস। ৬ নম্বর টাস্ক ফোর্সের আওতায় রয়েছে কর্ণফুলী জুট মিলস ও ফোতারা কর্ণফুলী কার্পেট ফ্যাক্টোরি। ৭ নম্বর টাস্ক ফোর্সের আওতায় থাকবে এম এম জুট মিলস ও আর আর জুট মিলস দেখভাল করবেন। ৮ নম্বর টাস্ক ফোর্সের আওতায় থাকবে বাগদাদ-ঢাকা কার্পেট ফ্যাক্টরী ও গালফ্রা হাবিব দেখভাল করবেন। ৯ নম্বর টাস্ক ফোর্সের আওতায় থাকবে মিলস ফার্নিসিং ও কার্পেটিং জুট মিলস দেখভাল করবেন। ১০ নম্বর টাস্ক ফোর্সের আওতায় রয়েছে আলীম জুট মিলস ও ইষ্টার্ণ জুট মিলস দেখভাল করবেন। ১১ নম্বর টাস্ক ফোর্সের আওতায় থাকবে খালিশপুর (পিপলস) জুট মিলস ও ক্রিসেন্ট জুট মিলস। ১২ নম্বর টাস্ক ফোর্সের আওতায় রয়েছে প্লাটিনাম জুবিলী জুট মিলস, ইষ্টার জুট মিলস ও দৌলতপুর জুট মিলস। উল্লেখ্য, বস্ত্র ও পাট প্রতিমন্ত্রী মির্জা আজমের সভাপতিত্বে গত ৩ সেপ্টেম্বর অনুষ্ঠিত বৈঠকের ফলশ্রুতিতে এ সকল টাস্ক ফোর্স গঠন করা হয়েছে।", "url": "https://www.banglatribune.com/business/59112/%E0%A7%A8%E0%A7%AB-%E0%A6%AA%E0%A6%BE%E0%A6%9F%E0%A6%95%E0%A6%B2%E0%A7%87%E0%A6%B0-%E2%80%8D%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8%E0%A7%87-%E0%A7%A7%E0%A7%A8-%E0%A6%9F%E0%A6%BE%E0%A6%B8%E0%A7%8D%E0%A6%95-%E0%A6%AB%E0%A7%8B%E0%A6%B0%E0%A7%8D%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "business", "language": "bn", "token_count": 341, "scraped_at": "2026-02-05T12:50:11.168061"}
{"title": "৮ জানুয়ারি শুরু হচ্ছে দুইপর্বের বিশ্ব ইজতেমা", "body": "আগামী ৮ জানুয়ারি শুক্রবার শিল্পনগরী টঙ্গীতে শুরু হচ্ছে দুইপর্বের ৫০তম তাবলিগ জামাতের সবচেয়ে বড় সমাবেশ বিশ্ব ইজতেমা।আয়োজকরা জানিয়েছেন, ৮ জানুয়ারি প্রথম পর্বের ইজতেমা শুরু হয়ে ১০ জানুয়ারি রবিবার আখেরি মোনাজাত অনুষ্ঠিত হবে। চারদিন বিরতির পর ২য় পর্ব শুরু হবে ১৫ জানুয়ারি এবং ১৭ জানুয়ারি আখেরি মোনাজাতের মাধ্যমে ৫০তম ইজতেমার সমাপ্তি হবে। ইজতেমায় মুসল্লিদের সংখ্যা বেড়ে যাওয়ায় ২০১১ সাল থেকে দুই পর্বে বিশ্ব ইজতেমা অনুষ্ঠিত হয়ে আসছে।রাজধানী ঢাকার ২০ কিলোমিটার উত্তরে তুরাগ নদীর তীরে তাবলিগ জামাতের বিশ্ব ইজতেমার প্রস্তুতি দ্রুত সম্পন্ন করার কাজ চলছে।১৬৬৭ সাল থেকে টঙ্গীর তুরাগ নদীর তীরে বিশ্ব ইজতেমা অনুষ্ঠিত হয়ে আসছে। এর আগে ১৯৬৬ সালে টঙ্গীর পাগার এলাকায় বিশ্ব ইজতেমা অনুষ্ঠিত হয়। ১৬০ একর বিশাল এলাকাজুড়ে চটের প্যান্ডেল তৈরির কাজ দ্রুত সম্পন্ন করতে শত শত লোক স্বেচ্ছাশ্রমে কাজ করছেন। স্বাধীনতার পর জাতির জনক বঙ্গবন্ধু শেখ মুজিবুর রহমান ১৬০ একর জমি ইজতেমার ময়দানের জন্য বরাদ্দ দিয়েছিলেন। ১৯৯৬ সালে বর্তমান প্রধানমন্ত্রী শেখ হাসিনা ক্ষমতায় আসার পর বিশ্ব ইজতেমা ময়দানটি আধুনিকায়ন করার কাজ শুরু হয় বলে জানান স্থানীয় সংসদ সদস্য জাহিদ আহসান রাসেল। ইজতেমা ময়দানের উন্নয়নে এ পর্যন্ত প্রায় ২০০ কোটি টাকার উন্নয়ন কাজ হয়েছে বলেও জানান তিনি। প্রতিবছর ১৬০টিরও বেশি মুসলিম দেশের ১৫ হাজারের বেশি তাবলিগ জামাতের প্রতিনিধি ইজতেমায় অংশ নিয়ে থাকেন। তাদের জন্য আলাদাভাবে টিনশেড নির্মাণ করা হয়ে থাকে। ইজতেমা ময়দানে লাখো মুসল্লির ৬ দিনের অবস্থানের উপযোগী গ্যাস, বিদ্যুৎ, পানির সংযোগ, অস্থায়ী ওজু ও গোসলখানা নির্মাণ, মুসল্লিদের যাতায়াত ব্যবস্থা পুনর্বিন্যাসসহ আইনশৃঙ্খলা নিয়ন্ত্রণে রাখতে সরকারের উচ্চ পর্যায়ে বৈঠক করা হয়েছে। বিশ্ব ইজতেমার মুসল্লিদের সুশৃঙ্খল অবস্থানের জন্য ইজতেমা ময়দানে চটের তৈরি পুরো প্যান্ডেলকে ৪০টি খিত্তায় ভাগ করে বিভিন্ন জেলাওয়ারী মুসল্লিদের অবস্থানের জন্য স্থান নির্ধারণ করা হবে। আগত মুসল্লিদের চলাচলের জন্য ছাউনির ভেতরের রাস্তা পাকা ও প্রশস্থ করা হয়েছে। ময়দানের উত্তর পশ্চিম কোণে তুরাগ নদের তীর ঘেষে তৈরি করা হয়েছে বিশ্বের বিভিন্ন দেশ থেকে আগত বিদেশি মুসল্লিদের জন্য টিনশেডের আন্তর্জাতিক নিবাস। মূল ছাউনির নিচে মধ্যখানে তুরাগ নদের তীর ঘেষে টিন, লোহার পাইপ ও কাঠ দিয়ে মূল বয়ান মঞ্চ তৈরি করা হচ্ছে। তুরাগ নদী পারাপারের জন্য সেনাবাহিনী ৮টি ভাসমান পল্টুন ব্রিজ তৈরি করবে। নিরাপত্তা ব্যবস্থায় র‌্যাব, পুলিশ ও সাদা পোশাকের গোয়েন্দা সদস্যসহ ১৫ হাজার সদস্য চার স্তরের নিরাপত্তায় নিয়োজিত থাকবে। র‌্যাব ও পুলিশের বেশ কয়েকটি পর্যবেক্ষণ টাওয়ার নির্মাণ করা হবে। এসব টাওয়ার থেকে সিসি ক্যামেরার মাধ্যমে পুরো মাঠ পর্যবেক্ষণ করা হবে। এছাড়া বিভিন্ন মোবাইল ফোন কোম্পানি ময়দানের আশপাশ এলাকায় অস্থায়ী মোবাইল নেটওয়ার্ক টাওয়ার বসিয়ে মোবাইল ব্যবহারকারীদের জন্য সুযোগ-সুবিধা বৃদ্ধি করা হবে বলে জানিয়েছেন আয়োজকরা। বাসস।", "url": "https://www.banglatribune.com/country/66413/%E0%A7%AE-%E0%A6%9C%E0%A6%BE%E0%A6%A8%E0%A7%81%E0%A7%9F%E0%A6%BE%E0%A6%B0%E0%A6%BF-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%A6%E0%A7%81%E0%A6%87%E0%A6%AA%E0%A6%B0%E0%A7%8D%E0%A6%AC%E0%A7%87%E0%A6%B0-%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 383, "scraped_at": "2026-02-05T12:50:12.985478"}
{"title": "কালীগঞ্জে দুই গৃহবধূর ঝুলন্ত লাশ উদ্ধার", "body": "ঝিনাইদহের কালীগঞ্জে একই দিনে শশিতা আক্তার বৃষ্টি (১৮) ও শেফালী বেগম (৩৫) নামে দুই গৃহবধূর ঝুলন্ত লাশ উদ্ধার করেছে পুলিশ।মঙ্গলবার সকালে শহরের গোরস্থান পাড়া থেকে শশিতা আক্তার বৃষ্টির এবং দুপুরে উপজেলার তৈলকুপ গ্রাম থেকে শেফালী বেগমের ঝুলন্ত লাশ উদ্ধার করা হয়। কালীগঞ্জ থানার অফিসার-ইন-চার্জ (ওসি) আনোয়ার হোসেন এ তথ্য নিশ্চিত করেন।শশিতা আক্তার বৃষ্টি শহরের গোরস্থান পাড়ার জসিম শেখের স্ত্রী এবং শেফালী বেগম তৈলকুপ গ্রামের বিপুল খন্দকারের স্ত্রী।জানা গেছে, গত তিন মাস আগে কালীগঞ্জের গোরস্থান পাড়ার জসিম শেখের সঙ্গে কুষ্টিয়া দৌলতপুর এলাকার শশিতার বিয়ে হয়। মঙ্গলবার সকালে শশিতা তার মায়ের সঙ্গে মোবাইলে কথা বলে। এরপর সে ঘরের মধ্যে গলায় রশি দিয়ে আত্মহত্যা করে। অপরদিকে, মঙ্গলবার পুলিশ উপজেলার তৈলকুপ গ্রাম থেকে বিপুল খন্দকারের ৭ মাসের অন্তঃসত্ত্বা স্ত্রী শেফালি বেগমের লাশ ঝুলন্ত অবস্থায় উদ্ধার করেছে।কালীগঞ্জ থানার এসআই নিরব হোসেন জানান, রাজ্জাক নামে এক ব্যক্তির সঙ্গে শেফালির আগে বিয়ে হয়েছিল। আগের স্বামীর ঘরে তাদের ২টি সন্তানও আছে। কয়েক মাস আগে একই গ্রামের বিপুল হোসেনের সঙ্গে প্রেম করে শেফালি বিয়ে করেন। এরপর বিপুলের বাড়িতেই বসবাস করছিলেন শেফালী। শেফালির পরিবারের অভিযোগ, পারিবারিক কলহের জের ধরেই তার মেয়েকে হত্যা করে ধামাচাপা দেওয়ার জন্য গাছের ডালে ঝুলিয়ে রাখা হয়েছে। কালীগঞ্জ থানার অফিসার-ইন-চার্জ (ওসি) আনোয়ার হোসেন জানান, শেফালির লাশ উদ্ধার করা হয়েছে। ময়নাতদন্তের পর জানা যাবে এটি হত্যা না আত্মহত্যা। অপর দিকে বৃষ্টির লাশ উদ্ধারের জন্য পুলিশ পাঠানো হয়েছে।", "url": "https://www.banglatribune.com/country/65469/%E0%A6%95%E0%A6%BE%E0%A6%B2%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A6%E0%A7%81%E0%A6%87-%E0%A6%97%E0%A7%83%E0%A6%B9%E0%A6%AC%E0%A6%A7%E0%A7%82%E0%A6%B0-%E0%A6%9D%E0%A7%81%E0%A6%B2%E0%A6%A8%E0%A7%8D%E0%A6%A4-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 210, "scraped_at": "2026-02-05T12:50:14.804125"}
{"title": "বিজয় দিবসে ‘ভিক্টোরি ডিল’", "body": "খেতে গিয়ে ডিসকাউন্ট স্পেশাল অফার আমরা একটু আধটু সবাই খুঁজি। আশা করি দারুণ একটা ছাড় পাব। এবার বিজয় দিবস উপলক্ষে বিশেষ ছাড় দিচ্ছে বার্গার অ্যান্ড বুস্ট। বার্গারের এই দোকানটি তাদের ধানমন্ডি ও যমুনা ফিউচার পার্ক আউটলেটে দিচ্ছে বিশেষ বিজয় দিবস অফার। ভিক্টোরি ডিল নামের এই অফারে আপনি পাচ্ছেন একটি জালাপেনো চিজ বার্গার, একটি উইংস, একটি চকো লাভা কেক, গার্লিক সস ও কোমল পানীয়। এত্তগুলো খাবার আপনি পাচ্ছেন মাত্র ২৯৯টাকায়। ১৫ ডিসেম্বর থেকে শুরু হওয়া এই ডিল চলবে ১৭ ডিসেম্বর পর্যন্ত। বিস্তারিত জানতে ঢু মারুন - https://www.facebook.com/events/805643286210853/ এই লিংকে।", "url": "https://www.banglatribune.com/lifestyle/62773/%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8%E0%A7%87-%E2%80%98%E0%A6%AD%E0%A6%BF%E0%A6%95%E0%A7%8D%E0%A6%9F%E0%A7%8B%E0%A6%B0%E0%A6%BF-%E0%A6%A1%E0%A6%BF%E0%A6%B2%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 88, "scraped_at": "2026-02-05T12:50:16.680249"}
{"title": "প্যারোলে মুক্তি মেলেনি আ.লীগ কর্মীর, বাবার মরদেহ এলো কারাগারে", "body": "বাবার জানাজায় অংশ নিতে প্যারোলে মুক্তির জন্য জেলা ম্যাজিস্ট্রেটের কাছে আবেদন করেছিল কিশোরগঞ্জ জেলা কারাগারে বন্দি আওয়ামী লীগের কর্মী মিলন মিয়ার পরিবার। তবে প্যারোল নামঞ্জুর হওয়ায় তার বাবার মরদেহ আনা হয় কারাগারে। বুধবার দুপুরে কারাফটকে বাবার মরদেহ দেখেন মিলন মিয়া। এ সময় কান্নায় ভেঙে পড়েন তিনি। মিলন মিয়া (৪৫) কিশোরগঞ্জের ভৈরব উপজেলার পানাউল্লারচর এলাকার বাসিন্দা। বৈষম্যবিরোধী ছাত্র আন্দোলনে হামলার ঘটনায় করা মামলায় ২০২৪ সালের ডিসেম্বর থেকে কারাগারে আছেন। ওই মামলায় জামিন পেলেও সম্প্রতি বিশেষ ক্ষমতা আইনের একটি মামলায় গ্রেফতার দেখানো হয় বলে স্বজনরা জানিয়েছেন। মিলন মিয়া আওয়ামী লীগের কোনও পদ-পদবিতে নেই বলেও দাবি করেছেন স্বজনরা। স্বজন ও আইনজীবীর সঙ্গে কথা বলে জানা যায়, মিলনের বাবা ফুল মিয়া (৭০) দীর্ঘদিন ধরে ক্যানসারে আক্রান্ত ছিলেন। মঙ্গলবার দুপুরে ভৈরবের একটি বেসরকারি হাসপাতালে চিকিৎসাধীন অবস্থায় মারা যান। মৃত্যুর পর বাবার জানাজায় অংশ নিতে মিলন মিয়ার প্যারোলে মুক্তির জন্য পরিবারের পক্ষ থেকে জেলা ম্যাজিস্ট্রেটের দায়িত্বপ্রাপ্ত জেলা প্রশাসকের কাছে আবেদন করা হয়। তবে আবেদন নামঞ্জুর করে মরদেহ কারা ফটকে নিয়ে দেখানোর নির্দেশ দেওয়া হয়। মিলনের চাচা মতিউর রহমান বলেন, ‘কারাগারে বাবার মরদেহ দেখে মিলন কান্নায় ভেঙে পড়ে। প্যারোলে মুক্তির অনেক চেষ্টা করেছি। কিন্তু ব্যর্থ হয়ে শেষ পর্যন্ত মরদেহ কারাগারে আনতে হয়েছে। মিলন আওয়ামী লীগের কোনও পদ-পদবিতে ছিল না।’ তিনি বলেন, ‌‌‘আমার ভাতিজাকে বৈষম্যবিরোধী ছাত্র আন্দোলনে হামলার ঘটনায় করা একটি মামলায় ২০২৪ সালের ডিসেম্বরে গ্রেফতার করে ভৈরব থানা পুলিশ। চলতি বছরের ১৯ জানুয়ারি একটি মামলায় জামিন হলেও বিশেষ ক্ষমতা আইনের আরেক মামলায় গ্রেফতার দেখানো হয়। আমাকে ভেতরে প্রবেশের অনুমতি দেওয়া হলেও অন্য স্বজনরা পান সাধারণ সাক্ষাতের সুযোগ। ৬০ কিলোমিটার দূর থেকে মরদেহ কারাগারে আনতে হয়েছে। এই সময় দাফন-কাফনে থাকার কথা। কিন্তু আমাদের ছুটতে হয়েছে আদালত আর কারাগারে।’ আসামিপক্ষের আইনজীবী আবদুল মোমেন ভূঁইয়া বলেন, ‘মিলনের বিরুদ্ধে সুনির্দিষ্ট কোনও অভিযোগ নেই। একটি মামলায় জামিন পাওয়ার পর আবার নতুন মামলায় গ্রেফতার দেখানো হয়েছে। তিনি কোনও রাজনৈতিক দলের পদে নেই। কোনও মামলায় এজাহারনামীয় আসামিও নন। পুলিশ সন্দেহের ভিত্তিতে তাকে গ্রেফতার করেছে।’ কিশোরগঞ্জ কারাগারের জেল সুপার রিতেশ চাকমা বলেন, ‘জেলা ম্যাজিস্ট্রেটের কার্যালয় থেকে পাঠানো নির্দেশনা অনুযায়ী কারাগারের ফটকে মরদেহ দেখার সুযোগ করে দেওয়া হয়।’", "url": "https://www.banglatribune.com/country/dhaka/932576/%E0%A6%AA%E0%A7%8D%E0%A6%AF%E0%A6%BE%E0%A6%B0%E0%A7%8B%E0%A6%B2%E0%A7%87-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%AE%E0%A7%87%E0%A6%B2%E0%A7%87%E0%A6%A8%E0%A6%BF-%E0%A6%86.%E0%A6%B2%E0%A7%80%E0%A6%97-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0-%E0%A6%AC%E0%A6%BE%E0%A6%AC%E0%A6%BE%E0%A6%B0-%E0%A6%AE%E0%A6%B0%E0%A6%A6%E0%A7%87%E0%A6%B9", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কিশোরগঞ্জ প্রতিনিধি", "category": "country", "language": "bn", "token_count": 322, "scraped_at": "2026-02-05T12:50:18.738667"}
{"title": "সব্যসাচী হাজরা মানেই বই আর প্রচ্ছদ!", "body": "একটি বইয়ের প্রচ্ছদ হলো পুরো বইয়ের সারমর্ম। এ ক্ষেত্রে এককভাবে যেকোনও বইয়ের প্রচ্ছদের শক্তি হচ্ছে এক পৃষ্ঠায় পুরো বইয়ের প্রকাশ। এই সময়ে প্রচ্ছদশিল্পীদের সবচেয়ে বেশি জনপ্রিয়দের একজন প্রচ্ছদ শিল্পী সব্যসাচী হাজরা। বাংলা ট্রিবিউনকে দেওয়া সাক্ষাৎকারে তুলে ধেরেছেন তার কর্মজীবন থেকে ভাবধারার আদ্যোপান্তো।প্রচ্ছদ অলংকরন নয়, বই পড়াটাই পেশা...পড়তে ভালোবাসি সব সময়। সেই চিন্তা ঢাকা বিশ্ববিদ্যালয়ের চারুকলা অনুষদ থেকে পেইন্টিং এ মার্স্টার্স করার পর তথাকথিত পেশাগত জীবন থেকে সরিয়ে রেখেছে অনেকটা। দ্বিধাবিভক্ত হয়ে পড়ি পেশা জীবন বেছে নেওয়ার বিষয়ে।এ ক্ষেত্রে যোগ করব নিজের ভাললাগার ছবি বিক্রি করাটা আমার কাছে পছন্দ হতো না। আর্টওয়ার্ক বিক্রি করা উচিৎ না। এর পাশাপাশি একটি পেশা খুঁজছিলাম যেটা আমার জন্য উর্পাজনের মাধ্যম হয়ে উঠতে পারে। এ ক্ষেত্রে আমার ব্যক্তিগত পছন্দের বিষয়টি ব্যাখ্যা করে বলি। আমার ব্যক্তি জীবনে অনুসরণীয় হিসেবে, চিত্রশিল্পী জয়নুল আবেদীন ও কামরুল হাসান বিশেষ গুরুত্ববহন করেন।রাজনীতিতে না থেকেও রাজনীতিক...কিছু চিত্রশিল্পী আছেন যাদের মধ্যে কখনও রাজনৈতিক কোনও কার্যক্রমের অস্তিত্ব খুঁজে পাবেন না। তবে দেখবেন তাদের কাজের মধ্য দিয়ে ফুটে ওঠে সমাজের হালচাল। যেমন জয়নুল আবেদীন ও কামরুল হাসান রাজনীতির সঙ্গে সম্পৃক্ত না থেকেও, যথেষ্ট সচেতন ব্যক্তিত্বের মানুষ ছিলেন।এরা প্রতিটি মুহূর্তে যে কাজটি করেছেন সেটি হচ্ছে রাজনীতির ইস্যুগুলোকে কাজের মধ্য দিয়ে তুলে ধরা। যেমন ধরুন, দুর্ভিক্ষের সময় নিয়ে অনেকেই অনেক কথা বলেছেন। কিন্তু, দুর্ভিক্ষ বোঝাতে এখনও জয়নুল আবেদীনের ছবির বিকল্প নেই। মূলত এই বিষয়গুলো আমাকে আমার পেশাজীবন নির্ধারণে সহায়তা করেছে। যে কারণে আমার চিত্রশিল্পকে আমি আমার শখের স্থানেই রেখেছি। কিন্তু, পেশা হিসেবে বেছে নিয়েছি চিত্রশিল্পকে গ্রাফিকাল আর্টস ওয়ার্ক। তারেই একটি মাধ্যম বইয়ের প্রচ্ছদ করা। পাণ্ডুলিপি ছাড়া প্রচ্ছদ অসম্ভব... পাণ্ডুলিপি পড়া ছাড়া আমি কখনও বুক কাভার ডিজাইন করি না। এবং সেখানে আমার পছন্দ-অপছন্দকে আমি সবসময়ই গুরুত্ব দেই। এ ক্ষেত্রে কার লেখা পাণ্ডুলিপি বা ভাল-মন্দের বিচারের চেয়ে আমি গুরুত্ব দেই আমি বইটিকে ঘিরে আমার কাজটিকে কতটা বাস্তবসম্মত করে করতে পারব। কাজ নির্ধারণে শুধুই পড়া... পাণ্ডুলিপি পড়ার পর আমি মূলত নির্ধারণ করি কাজের ধরন। উদাহরণ হিসেবে বলা যায় একটি কবিতার বই পড়ার পর ঠিক করি বইটির প্রচ্ছদ কি ওয়াটার কালারে হবে, নাকি টাইপোগ্রাফিতে করব। অথবা কোন ফটোগ্রাফি ব্যবহার করে সেটার ওপর আলাদাভাবে কাজ করব। এভাবে প্রতিটি কাজের ক্ষেত্রে বিষয়ভিত্তিক কাজের মাধ্যম নির্বাচনের বিষয়টি গুরুত্বপূর্ণ। তবে, একই বিষয়ে ভিন্ন প্রচ্ছদ তৈরি কিছুটা কঠিন হয়ে উঠতে পারে বিভিন্ন সময়। একই ধরনের প্রেমের কবিতা লেখক বিশেষে ভিন্ন ভিন্ন আবেহ তৈরি করে। সে ক্ষেত্রে প্রচ্ছদ তৈরির সময় বিষয়গুলো মাথায় রাখা অনেকটা চ্যালেঞ্জ হয়ে উঠতে পারে। ছিন্ন হয়ে যাচ্ছেন সৃজনশীলরা... ধরুন কোনও লেখক তার সামনের চলমান কোনও ঘটনা তার লেখার মধ্য দিয়ে তুলে আনলেন, কিন্তু এখন আর্টিস্টের জন্য গুরুত্বপূর্ণ বিষয় হচ্ছে মাধ্যম নির্বাচন। সম্ভব হলে প্রচ্ছদশিল্পীর উচিৎ লেখকের সঙ্গে বসে কথা বলে লেখকের চিন্তার গভীরতা বোঝা। একট সময় ছিল যখন লেখক, কবি, সাহিত্যিক, ফটোগ্রাফারেরা মিলে আড্ডা দিতেন। সময়ের ধারাবাহিকতায় সেই অভ্যাসগুলো পরিবর্তন হয়ে গেছে। মানুষ এখন অনেক ছিন্ন হয়ে গেছে একে অপরের থেকে। বইয়ের ক্ষেত্রে দুই চ্যালেঞ্জ... বইয়ের ক্ষেত্রে সব সময় দুটি বিষয়ে গুরুত্ব দিয়ে থাকি। যার একটি হচ্ছে টাইপোগ্রাফী বা অক্ষরবিন্যাস। লক্ষ্য করলে দেখবেন ইউরোপসহ অন্যান্য দেশগুলোর বইগুলোর প্রচ্ছদ হয় মূলত ফটোগ্রাফি কেন্দ্রিক। আমাদের এই সাব-কন্টিনেন্টে হাতে এঁকে করা কাভার এ প্রবণতা চোখে পড়বার মতো। উদাহরণ হিসেবে বলি জাহানার ইমামের লিখা ‘একাত্তরের দিনগুলি’ বইয়ের প্রচ্ছদ কাইয়ুম চৌধুরী যেভাবে হাতে এঁকে করেছেন, এটি কোনওভাবেই ফটোগ্রাফি দিয়ে সম্ভব হতো না। এছাড়া হাতে তৈরি কোনও শিল্পের প্রতি মায়া তুলনামূলক একটু বেশি থাকে। আমি বইয়ের কাভারের ক্ষেত্রে হাতের কাজের ওপর সবচেয়ে বেশি নির্ভরশীল। এর বাইরে কম্পিউটার একটি গুরুত্বপূর্ণ অনুসঙ্গ। সবার কাজ আলাদা। তবে প্রত্যেকের কাজের মধ্যে লক্ষ্য করলে তাদের সিগনেচার বোঝা যায়। সব কাজ সবার জন্য না... যে শিল্পী পোস্টার থেকে শুরু করে কর্পোরেট লোগো তৈরির জন্য বিখ্যাত, সেই যে বইয়ের প্রচ্ছদ ভালো করবেন সে ধরনের আশা করা অনুচিত। কারণ ব্যক্তি বিশেষ তার কাজের আগ্রহের সঙ্গে সঙ্গতি মিলিয়ে কাজ করবেন সেটাই স্বাভাবিক। উদাহরণ হিসেবে বলি,চির তরুণ আফজাল হোসেনের কথা। আফজাল হোসেন জনপ্রিয় অভিনেতা কিংবা উপস্থাপক হিসেবেই পরিচিত সবার কাছে। কিন্তু খুব কম মানুষই জানেন তার করা পোস্টার করার কথা। একটা সময় ছিল যখন থিয়েটারের পোস্টার আফজাল হোসেন ছাড়া সম্ভব ছিল না। তিনি এটা নিজের ভালবাসার জায়গা থেকে ধরে রেখেছেন। ‘চিত্রলিপি’ এর গল্প... সহজে কী করে জগতের সঙ্গে পরিচয় করে নিতে পারবে শিশুরা? সে ক্ষেত্রে সবচেয়ে সহজ মাধ্যম হতে পারে ছবি। ছবি দিয়ে শিশুদের অক্ষর চেনানোর লক্ষ্যে আমার সৃষ্টি ‘চিত্রলিপি’। যেখানে শিশুরা বাংলা বর্ণমালার সঙ্গে মিলিয়ে আঁকা ছবি গুলো দেখে শিখবে মাতৃভাষা। আমি চেষ্টা করেছি ভালবাসার কাজ আর পেশাগত কাজকে ভিন্ন রেখে কাজ করতে। এভাবেই শিল্পীর শিল্পমান আর শিল্পের প্রতি ভালবাসা টিকে থাকে বলে আমার বিশ্বাস।", "url": "https://www.banglatribune.com/youth/59162/%E0%A6%B8%E0%A6%AC%E0%A7%8D%E0%A6%AF%E0%A6%B8%E0%A6%BE%E0%A6%9A%E0%A7%80-%E0%A6%B9%E0%A6%BE%E0%A6%9C%E0%A6%B0%E0%A6%BE-%E0%A6%AE%E0%A6%BE%E0%A6%A8%E0%A7%87%E0%A6%87-%E0%A6%AC%E0%A6%87-%E0%A6%86%E0%A6%B0-%E0%A6%AA%E0%A7%8D%E0%A6%B0%E0%A6%9A%E0%A7%8D%E0%A6%9B%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "এহতেশাম ইমাম।।", "category": "youth", "language": "bn", "token_count": 697, "scraped_at": "2026-02-05T12:50:20.843878"}
{"title": "বান্দরবান মুক্ত দিবস আজ", "body": "১৪ ডিসেম্বর (সোমবার) বান্দরবান মুক্ত দিবস। ১৯৭১ সালের এই দিনে পাকিস্তানি হানাদার মুক্ত হয় বান্দরবান। এই দিনে বান্দরবান শহরের বর্তমান পানি উন্নয়ন বোর্ডের অফিস প্রাঙ্গণেই তৎকালীন মুক্তি বাহিনীর ক্যাম্প ছিল। ওইখানেই বীর মুক্তিযোদ্ধারা লাল-সবুজের বিজয়ের পতাকা উড়িয়ে বিজয় উল্লাস করেন। এলাকার মুক্তিযোদ্ধারা জানান, ১৪ ডিসেম্বর শহরের বেশ কয়েকটি স্থানে বিজয়ের পতাকা উত্তোলন করা হয়। দুর্গম এলাকা ও যোগযোগ ব্যবস্থা ভাল না হওয়ায় দেশের অন্যান্য স্থানের মত বান্দরবানে বড় ধরনের কোনও যুদ্ধ হয়নি। তবে বেশ কিছু পাকিস্থানি সেসময় বান্দরবানে আসে। সাতকানিয়া থেকে মুক্তিযোদ্ধা শহিদুর রহমানের নেতৃত্বে একটি দল সেসময় বান্দরবানের পানি উন্নয়ন বোর্ডের মুক্তিবাহিনীর ক্যাম্পে আসেন। অন্য একটি দল সাতকানিয়ার কমান্ডার শামসুর রহমানের নেতৃত্বে এসে পাহাড়ের ওপর সড়ক জনপথের রেস্ট হাউসটিতে অবস্থান নেয়। চট্রগ্রামের কালুরঘাটে হামলার শিকার হয়ে ইপিআরের দুই সদস্য বান্দরবানে আশ্রয় নেয়। পরে এরা থানচি থেকে আসা এক পাকিস্তানি সেনাকে গুলি করে হত্যা করে। বিভিন্ন স্থান থেকে পাকিস্তানি বাহিনীর সদস্য ও পাকিস্তানিদের বিতাড়িত করে মুক্তিবাহিনীর সদস্যরা। এর মধ্য দিয়ে মুক্ত হয় বান্দরবান। খবর বাসস।", "url": "https://www.banglatribune.com/country/chitagong/60983/%E0%A6%AC%E0%A6%BE%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%BE%E0%A6%A8-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A6%86%E0%A6%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 155, "scraped_at": "2026-02-05T12:50:23.013175"}
{"title": "ভারতের শীর্ষ প্রভাবশালী তারকা শাহরুখ", "body": "বলিউড তারকা শাহরুখ খান এ বছর ভারতের প্রভাবশালী একশ তারকার মধ্যে শীর্ষস্থান দখল করেছেন। গত বছর এ তালিকায় শাহরুখ ছিলেন তিন নম্বরে। শীর্ষস্থান দখল করার ক্ষেত্রে এ বছর শাহরুখের আর্থিক সাফল্য ভূমিকা রেখেছে। এ বছর শাহরুখের আয় প্রায় আড়াইশ কোটি রুপি।শাহরুখ প্রথম স্থান দখল করায় দ্বিতীয় স্থানে নেমে যেতে হয়েছে বলিউডের প্লেবয় সালমান খানকে। এ বছর সালমানের আয় প্রায় দুইশ কোটি রুপি। তৃতীয় স্থানে রয়েছেন অমিতাভ বচ্চন। তার আয় ১১২ কোটি রুপি।পিকে সিনেমার সাফল্যে প্রথমবারের মতো ফোর্বসের প্রভাবশালী ভারতীয় তারকার তালিকার শীর্ষ পাঁচজনের মধ্যে স্থান করে নিয়েছেন আমির খান। তার আয় ১০৪ কোটি রুপি।অক্ষয় কুমার আছেন ৬ষ্ঠ স্থানে। এছাড়া দীপিকা পাডুকন ও হৃত্বিক রোশন আছেন যথাক্রমে ৯ ও ১০ নম্বরে। প্রতিবছর ফোর্বস ইন্ডিয়া ১০০ প্রভাবশালী সেলিব্রেটির তালিকা প্রকাশ করে। তারকাদের আয়, গুগল হিট, সমর্থক, সংবাদ ও ম্যাগাজিনে কাভার স্টোরি হওয়ার ভিত্তিতে এ তালিকা প্রকাশ করে। সূত্র: ইন্ডিয়ান এক্সপ্রেস।", "url": "https://www.banglatribune.com/entertainment/61811/%E0%A6%AD%E0%A6%BE%E0%A6%B0%E0%A6%A4%E0%A7%87%E0%A6%B0-%E0%A6%B6%E0%A7%80%E0%A6%B0%E0%A7%8D%E0%A6%B7-%E0%A6%AA%E0%A7%8D%E0%A6%B0%E0%A6%AD%E0%A6%BE%E0%A6%AC%E0%A6%B6%E0%A6%BE%E0%A6%B2%E0%A7%80-%E0%A6%A4%E0%A6%BE%E0%A6%B0%E0%A6%95%E0%A6%BE-%E0%A6%B6%E0%A6%BE%E0%A6%B9%E0%A6%B0%E0%A7%81%E0%A6%96", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 138, "scraped_at": "2026-02-05T12:50:24.985076"}
{"title": "নূর হোসেনকে শহীদ বানানো হয়েছে: এরশাদ", "body": "জাতীয় পার্টির চেয়ারম্যান হুসেইন মুহম্মদ এরশাদ বলেছেন, আমার শাসনামলে আন্দোলন গড়ার জন্য লাশ বানানো হয়েছিল। ১৯৯০ সালের পরে রাজনৈতিক কারণে শত সহস্র মানুষ জীবন হারালেও তাদের শহীদ বলা হয় না, তাদের নামে কোনও স্মৃতির মিনার, চত্বর গড়া হয় না। অথচ ডা. মিলন-নূর হোসেন নিয়ে কত কথা বলা হয়। এভাবে যাদের শহীদ বানানো হয়েছে তাদের নাম হয়তো মনে রাখা যাবে। কারণ, এদের সংখ্যা মাত্র কয়েকজন। কিন্তু ১৯৯০ সালের পর অসংখ্য মানুষ রাজনৈতিক কারণে জীবন হারিয়েছে। সেই সব শত সহস্র শহীদের নাম মনে রাখবেন কীভাবে? সোমবার সকালে শহীদ বুদ্ধিজীবী দিবস উপলক্ষে বুদ্ধিজীবী স্মৃতিসৌধে শ্রদ্ধা নিবেদন শেষে এমন মন্তব্য করেন এরশাদ। এসময় জাতীয় পার্টির প্রেসিডিয়াম সদস্য, দলীয় সংসদ সদস্য, পার্টির কেন্দ্রীয় ও মহানগর নেতারা তার সঙ্গে ছিলেন। এরশাদ বলেন,‘কোনও সরকারের ক্ষমতায় থাকার জন্য নূর হোসেনের মতো একজন মানুষ মারার প্রয়োজন হয় না। আমি চাই মিলন-নূর হোসেন হত্যার তদন্ত ও বিচার হোক। আমরা যদি ক্ষমতায় যেতে পারি তাহলে মিলন-নূর হোসেন হত্যার তদন্ত করে বিচার করবো। কারণ নূর হোসেনকে কে বা কারা সাজিয়ে দিয়েছে,কে তার বুকে-পিঠে নাম লিখে দিয়েছে—তাদেরসহ পরিকল্পনাকারীদের খুঁজে বের করা হবে। ’ জাতীয় পার্টির চেয়ারম্যান বলেন,‘রাষ্ট্রপতি হিসেবে আমিই প্রথম শহীদ বুদ্ধিজীবী স্মৃতি সৌধে শ্রদ্ধা নিবেদন করেছি। এই শহীদদের আত্মা তখনই শান্তি পাবে যখন এদেশে সত্যিকার গণতন্ত্র প্রতিষ্ঠা হবে। দেশের মানুষ তখনই শান্তি-নিরাপত্তায় বাস করবে, যখন এদেশ থেকে হিংসা-হানাহানি দূর হবে এবং রাজনৈতিক স্থিতিশীলতা ফিরে আসবে।’", "url": "https://www.banglatribune.com/country/61441/%E0%A6%A8%E0%A7%82%E0%A6%B0-%E0%A6%B9%E0%A7%8B%E0%A6%B8%E0%A7%87%E0%A6%A8%E0%A6%95%E0%A7%87-%E0%A6%B6%E0%A6%B9%E0%A7%80%E0%A6%A6-%E0%A6%AC%E0%A6%BE%E0%A6%A8%E0%A6%BE%E0%A6%A8%E0%A7%8B-%E0%A6%B9%E0%A7%9F%E0%A7%87%E0%A6%9B%E0%A7%87-%E0%A6%8F%E0%A6%B0%E0%A6%B6%E0%A6%BE%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 213, "scraped_at": "2026-02-05T12:50:27.032280"}
{"title": "মা হলেন ডিজে সনিকা", "body": "এদিকে জিটিভির জনপ্রিয় ধারাবাহিক ‘ফাইভ ফিমেল ফ্রেন্ডস’-এ শুরু থেকেই স্বনামে অভিনয় করছিলেন জনপ্রিয় ডিজে সনিকা। গত আগস্টের শেষ সপ্তাহে সন্তানের জন্য নাটক থেকে নিজেকে প্রত্যাহার করে নেন তিনি। সানিকার স্বামী তথ্যপ্রযুক্তি ব্যবসায়ী জয়নুল আদি আসলাম। চট্রগ্রামের ছেলে জয়নুলের সঙ্গে দীর্ঘদিন প্রেমের সম্পর্ক ছিল তার। চলতি বছরের প্রথমদিকে পারিবারিক সম্মতিতে তারা বিয়ে বন্ধনে আবদ্ধ হন।", "url": "https://www.banglatribune.com/entertainment/songs/63539/%E0%A6%AE%E0%A6%BE-%E0%A6%B9%E0%A6%B2%E0%A7%87%E0%A6%A8-%E0%A6%A1%E0%A6%BF%E0%A6%9C%E0%A7%87-%E0%A6%B8%E0%A6%A8%E0%A6%BF%E0%A6%95%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 54, "scraped_at": "2026-02-05T12:50:29.054303"}
{"title": "বিজনেস ওয়ার্ল্ড মাস্টারকার্ড চালু করল প্রাইম ব্যাংক", "body": "করপোরেট গ্রাহকদের দেশে ও দেশের বাইরে বিশেষ সেবা দিতে প্রাইম ব্যাংক নিয়ে এলো বিজনেস ওয়ার্ল্ড মাস্টারকার্ড।সোমবার রাজধানীর পূর্বাণী হোটেলে আয়োজিত এক সংবাদ সম্মেলনে এই সেবা চালুর ঘোষণা দেন ব্যাংকের ব্যবস্থাপনা পরিচালক আহমেদ কামাল খান।সংবাদ সম্মেলনে জানানো হয়, বিজনেস ওয়ার্ল্ড মাস্টারকার্ড গ্রাহকরা বিশ্বের বিভিন্ন দেশে ট্রাভেল, ডাইনিং ও গলফ এ ১৩ শতাধিক প্রিমিয়াম অফার পাবেন। বছরে ২০টির বেশি লেনদেন করলে বার্ষিক ফি মওকুফ করা হবে।পাশাপাশি থাকবে সাপ্লিমেন্টারি কার্ড। প্রথম বছর কোনো ধরনের সার্ভিস চার্জ নেওয়া হবে না। পরের বছর থেকে বার্ষিক পাঁচ হাজার টাকা সার্ভিস চার্জ নেওয়া হবে। এই কার্ডের সুদ হার হবে বাজারভিত্তিক।প্রাইম ব্যাংকের মাস্টার কার্ড গ্রাহকরা হযরত শাহজালাল আন্তর্জাতিক বিমানবন্দরের বলাকা ভিআইপি লাউঞ্জে বিশেষ গ্রাহক সেবাসহ বিশ্বজুড়ে ৮৫০টি বিমানবন্দরের প্রায়োরিটি পাসের ফ্রি মেম্ববারশিপ পাবেন। ডাইনিংয়ের ক্ষেত্রে লা মেরিডিয়ান, ওয়েস্টিন ঢাকা, সিক্স সিজনস, রেডিসনে (ঢাকা ও চট্টগ্রাম) বাই ওয়ান গেট ওয়ান ফ্রি সুবিধা পাবেন। জারা, ভাসাবি, জারহোম, ডায়মন্ড ওয়ার্ল্ড, মানসা ও লামিজ থেকে কেনাকাটা করলে সেখানেও ছাড় পাবেন প্রাইম ব্যাংকের গ্রাহকরা। একই সঙ্গে এ সব গ্রাহকের জন্য ভ্রমণের ক্ষেত্রে কক্সবাজার ও সিলেটে মাস্টারকার্ডের সঙ্গে সম্পৃক্ত হোটেলগুলোয় ফ্রি থাকার সুযোগ পাবেন। ব্যাংকের উপব্যবস্থাপনা পরিচালক তাবারক হোসেন ভূঞাসহ ব্যাংকের অন্যান্য ঊর্ধ্বতন কর্মকর্তারা অনুষ্ঠানে উপস্থিত ছিলেন।", "url": "https://www.banglatribune.com/business/63559/%E0%A6%AC%E0%A6%BF%E0%A6%9C%E0%A6%A8%E0%A7%87%E0%A6%B8-%E0%A6%93%E0%A7%9F%E0%A6%BE%E0%A6%B0%E0%A7%8D%E0%A6%B2%E0%A7%8D%E0%A6%A1-%E0%A6%AE%E0%A6%BE%E0%A6%B8%E0%A7%8D%E0%A6%9F%E0%A6%BE%E0%A6%B0%E0%A6%95%E0%A6%BE%E0%A6%B0%E0%A7%8D%E0%A6%A1-%E0%A6%9A%E0%A6%BE%E0%A6%B2%E0%A7%81-%E0%A6%95%E0%A6%B0%E0%A6%B2-%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্র্রিবিউন রিপোর্ট", "category": "business", "language": "bn", "token_count": 183, "scraped_at": "2026-02-05T12:50:31.009617"}
{"title": "চালককে হত্যা করে অটোরিকশা ছিনতাই", "body": "কিশোরগঞ্জ সদর উপজেলায় ব্যাটারিচালিত এক অটোরিকশা চালককে নৃশংসভাবে কুপিয়ে হত্যা করেছে দুর্বৃত্তরা। হত্যার পর দুর্বৃত্তরা তার অটোরিকশাটি ছিনতাই করে পালিয়ে যায়। সোমবার সকাল সাড়ে ৯টার দিকে কিশোরগঞ্জ সদর উপজেলার বিন্নাটি ইউনিয়নের ধনাইল এলাকায় নরসুন্দা নদী থেকে তার মৃতদেহ উদ্ধার করে পুলিশ। নিহতের নাম মো. আব্দুর রহমান (২২)। তিনি সদর উপজেলার চৌদ্দশত ইউনিয়নের টিকুয়াইল গ্রামের মো. শামসুদ্দিনের ছেলে। কিশোরগঞ্জ মডেল থানার ভারপ্রাপ্ত কর্মকর্তা (ওসি) মীর মোশারফ হোসেন ঘটনার সত্যতা নিশ্চিত করে জানান, সকালে ধনাইল এলাকায় নরসুন্দা নদীতে মৃতদেহটি পড়ে থাকতে দেখে থানায় খবর দেয় স্থানীয় লোকজন। পুলিশ ও নিহতের পারিবারিক সূত্র জানায়, রবিবার সন্ধ্যায় পাকুন্দিয়া উপজেলার পুলেরঘাট থেকে যাত্রীবেশে কয়েকজন লোক ধনাইল যাওয়ার কথা বলে অটোরিকশায় ওঠে। এরপর থেকেই আব্দুর রহমানকে খুঁজে পাওয়া যাচ্ছিলো না। পরে সোমবার সকালে স্থানীয়দের কাছ থেকে খবর পেয়ে তার লাশ উদ্ধার করে পুলিশ। তিনি বলেন, পূর্ব শত্রুতার জের বা অটোরিকশার ছিনতাইয়ের জন্য তাকে ধারালো অস্ত্রের আঘাতে হত্যা করা হয়েছে। তার মাথায় ও শরীরের বিভিন্ন জায়গায় জখমের চিহ্ন রয়েছে। তবে কী কারণে হত্যা করা হয়েছে তা তদন্তের পর বলা যাবে। এ হত্যার ঘটনায় কিশোরগঞ্জ মডেল থানায় একটি মামলা দায়েরের প্রস্তুতি চলছে। এর আগে পুলিশ ঘটনাস্থলে গিয়ে মৃতদেহ উদ্ধার করে ময়নাতদন্তের জন্য কিশোরগঞ্জ ২৫০ শয্যা জেনারেল হাসপাতাল মর্গে পাঠায়।", "url": "https://www.banglatribune.com/country/63575/%E0%A6%9A%E0%A6%BE%E0%A6%B2%E0%A6%95%E0%A6%95%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%95%E0%A6%B0%E0%A7%87-%E0%A6%85%E0%A6%9F%E0%A7%8B%E0%A6%B0%E0%A6%BF%E0%A6%95%E0%A6%B6%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কিশোরগঞ্জ প্রতিনিধি", "category": "country", "language": "bn", "token_count": 191, "scraped_at": "2026-02-05T12:50:32.953998"}
{"title": "ঝটপট চিকেন চিজ বার্গার", "body": "বিকালের নাস্তা কোথায় করবেন ভাবছেন? বাইরে না গিয়ে বাসায়ই তৈরি করে ফেলুন মজাদার চিকেন চিজ বার্গার। জেনে নিন রেসিপি- উপকরণ মুরগির মাংস কিমা- ১০০ গ্রাম বার্গারের বান- ৪টি পাউরুটি- ১ কাপ (ছোট টুকরা করা) রসুন কুচি- ১/২ টেবিল চামচ টমেটো- ২টি পেঁয়াজ- ২টি ধনিয়া- আধা চা চামচ গোলমরিচ- সামান্য মেয়োনেজ- ২ টেবিল চামচ মাখন- ২ টেবিল চামচ সস- ১ কাপ পনির স্লাইস- ৪টি লেটুস পাতা- কয়েকটি তেল ও লবণ- প্রয়োজন মতো প্রস্তুত প্রণালী একটি পাত্রে মাংসের কিমা ও পাউরুটির টুকরা ভালো করে মেশান। রসুন কুচি, পেঁয়াজ, গোলমরিচ, ধনিয়া ও লবণ দিন মিশ্রণে। বার্গারের প্যাটি তৈরির জন্য সমান চার ভাগে ভাগ করুন। প্যানে তেল দিয়ে বাদামি করে ভাজুন প্যাটি। মেয়োনেজ এবং সস একসঙ্গে মিশিয়ে রাখুন। প্যানে মাখন দিন। বান দুই টুকরা করে মাখনে ভাজুন। বানের নিচের টুকরা নিয়ে মেয়োনেজ এবং সসের মিশ্রণ লাগান। টমেটো ও পেঁয়াজের স্লাইস, পনিরের টুকরা ও প্যাটি রেখে ওপরে লেটুস পাতা দিন। বাকি অংশের বান দিয়ে আটকে সসের সঙ্গে পরিবেশন করুন মজাদার চিকেন চিজ বার্গার।", "url": "https://www.banglatribune.com/lifestyle/67283/%E0%A6%9D%E0%A6%9F%E0%A6%AA%E0%A6%9F-%E0%A6%9A%E0%A6%BF%E0%A6%95%E0%A7%87%E0%A6%A8-%E0%A6%9A%E0%A6%BF%E0%A6%9C-%E0%A6%AC%E0%A6%BE%E0%A6%B0%E0%A7%8D%E0%A6%97%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 158, "scraped_at": "2026-02-05T12:50:35.100384"}
{"title": "দেখা মিলেছে নতুন পড়শীর", "body": "ভরতনাট্যম নৃত্যশিল্পী হিসেবেও মাত করেছিলেনে এর আগে। এবার পড়শীকে পাওয়া গেল ভিন্ন রূপে। একেবারেই রাবীন্দ্রিক বেশভূষা। তার নতুন গানের ভিডিও প্রকাশ হয়েছে ‘আমারও পরান যাহা চায়’। আজ মঙ্গলবার রাত ৯টার দিকে ইউটিউবে ও ফেসবুকে প্রকাশ পায় এটি। এরপরই পাওয়া গেল নতুন পড়শীকে। পড়শী আগেই বলেছিলেন, ‘শুধু ভিন্নতা জন্য নয়, রবীন্দ্রসংগীতের প্রতি ভালোবাসা থেকে এ গানটি তৈরি করা। গানটির জন্য পোশাক থেকে শুরু করে শ্যুটিংস্পট পর্যন্ত রাবীন্দ্রিক আবহ তৈরি করা হয়েছে।’মিউজিক ভিডিওর মডেলও হয়েছেন পড়শী নিজেই। তার সঙ্গে আছেন অভিনেতা তৌহিদুল ইসলাম আবির।গানটির নতুন সংগীতায়োজন করেছেন সন্ধি। আর এর ভিডিও পরিচালনা করেছেন রম্য খান। মিউজিক ভিডিওটির দৃশ্যধারণ করা হয়েছে ধামরাইয়ের জমিদার বাড়িতে। গানটি পড়শীর চতুর্থ অ্যালবামে রাখা হবে।", "url": "https://www.banglatribune.com/entertainment/songs/67421/%E0%A6%A6%E0%A7%87%E0%A6%96%E0%A6%BE-%E0%A6%AE%E0%A6%BF%E0%A6%B2%E0%A7%87%E0%A6%9B%E0%A7%87-%E0%A6%A8%E0%A6%A4%E0%A7%81%E0%A6%A8-%E0%A6%AA%E0%A7%9C%E0%A6%B6%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 107, "scraped_at": "2026-02-05T12:50:37.005007"}
{"title": "বনানীতে মন্টে কার্লো’র উইন্টার কার্নিভ্যাল", "body": "বনানীর ১১ নং রোডে শুরু হলো ফ্যাশন ব্র্যান্ড মন্টে কার্লো’র উইন্টার কার্নিভ্যাল। গত ২৩ ডিসেম্বর দুই মাসব্যাপী এ উইন্টার কার্নিভ্যালের আনুষ্ঠানিক উদ্বোধন করেন মন্টে কার্লোর ব্যবস্থাপনা পরিচালক কামরুজ্জামান দিপু। এসময় উপস্থিত ছিলেন প্রতিষ্ঠানের চেয়ারম্যান নুরুন্নাহার, ভারতীয় হাইকমিশনের ফার্স্ট সেক্রেটারি রামাকান্ত, জাতীয় দলের সাবেক খেলোয়াড় আতাহার আলী খান, অভিনেতা ইমন, নীরব, সঙ্গীতশিল্পী রিজিয়া পারভীন। এছাড়া উদ্বোধনী অনুষ্ঠানে মন্টে কার্লোর শীতের পোশাক পরে ক্যাটওয়াক করেন মডেল হিরা, সুজানা, প্রিয়াংকা ও তানহা।কার্নিভ্যালের উদ্বোধনী বক্তৃতায় মন্টে কার্লোর ব্যবস্থাপনা পরিচালক কামরুজ্জামান দিপু বলেন, ভারতীয় উপমহাদেশ বিশেষ করে বাংলাদেশে এখন চলছে শীতের মৌসুম। এই শীত থেকে রক্ষা পেতে এবং শীতকে উপভোগ্য করতেই বিশ্বখ্যাত শীতের পোশাক উৎপাদনকারী প্রতিষ্ঠান 'মন্টে কার্লো' শীতের পোশাকের বিশাল সম্ভার নিয়ে এই বিশেষ আয়োজন। বিশ্বখ্যাত শীতের পোশাক উৎপাদনকারী প্রতিষ্ঠান মন্টে কার্লোর পোশাক কিনতে যারা বিদেশে যান তাদের এবং দেশের সাধারণ ক্রেতাদের কথা মাথায় রেখে মন্টে কার্লোকে বাংলাদেশে আনা হয়েছে। দুই মাসব্যাপী উইন্টার কার্নিভ্যালে পাবেন নারী-পুরুষের জ্যাকেট, কোট, কার্ডিগান, সুয়েটার, পুলওভার, এক্সক্লুসিভ শাল, ট্র্যাকশুট ছাড়াও ছোটদের সব ধরনের পোশাক। এছাড়াও এই ব্যান্ডের গরমের সকল পোশাকের প্রদর্শনীও রয়েছে।", "url": "https://www.banglatribune.com/lifestyle/64781/%E0%A6%AC%E0%A6%A8%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AE%E0%A6%A8%E0%A7%8D%E0%A6%9F%E0%A7%87-%E0%A6%95%E0%A6%BE%E0%A6%B0%E0%A7%8D%E0%A6%B2%E0%A7%87%E0%A6%BE%E2%80%99%E0%A6%B0-%E0%A6%89%E0%A6%87%E0%A6%A8%E0%A7%8D%E0%A6%9F%E0%A6%BE%E0%A6%B0-%E0%A6%95%E0%A6%BE%E0%A6%B0%E0%A7%8D%E0%A6%A8%E0%A6%BF%E0%A6%AD%E0%A7%8D%E0%A6%AF%E0%A6%BE%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল রিপোর্ট", "category": "lifestyle", "language": "bn", "token_count": 163, "scraped_at": "2026-02-05T12:50:38.853572"}
{"title": "সিলেটে কোর্ট পয়েন্টে জনসভার অনুমতি পায়নি বাসদ`", "body": "সিলেট নগরীর কোর্ট পয়েন্টে বাংলাদেশের সমাজতান্ত্রিক দল (বাসদ)-কে জনসভার অনুমতি দেয়নি সিলেট মেট্রোপলিটন পুলিশ (এসএমপি)। তবে, শনিবার যে কোনও মূল্যে কোর্ট পয়েন্টে সমাবেশ করা হবে বলে জানিয়েছেন বাসদের সদস্য প্রণব জ্যোতি। দলীয় সূত্র জানা গেছে, শনিবার বেলা ২টা থেকে দলের ৩৫তম প্রতিষ্ঠাবার্ষিকী উপলক্ষে এ জনসভার আয়োজন করে সিলেট জেলা বাসদ। এতে প্রধান অতিথি হিসেবে দলের সমন্বয়ক খালেকুজ্জামানের উপস্থিত হওয়ার কথা রয়েছে। কিন্তু শুক্রবার দুপুরে এসএমপির কোতোয়ালী থানার ওসি সোহেল আহমদ কোর্ট পয়েন্টে জনসভা আয়োজন না করতে সংশ্লিষ্টদের জানিয়ে দেন। এ প্রসঙ্গে প্রণব জ্যোতি বলেন, কোর্ট পয়েন্টে জনসভার অনুমতির জন্য গত ১৮ নভেম্বর তারা এসএমপি কমিশনার বরাবর আবেদন করেন। এ অনুযায়ী তারা সব প্রস্তুতিও সম্পন্ন করেছেন। কিন্তু শুক্রবার দুপুরে কোতোয়ালীর থানার ওসি কোর্ট পয়েন্টে জনসভার আয়োজন না করতে বলেছেন। তবে আমরা কোর্ট পয়েন্টে জনসভা করার ব্যাপারে অনড় রয়েছি। সিলেট মেট্রোপলিটন পুলিশের এডিসি (মিডিয়া) রহমত উল্যাহ জানান, নিরাপত্তাজনিত কারণে বাসদকে কোর্ট পয়েন্টে জনসভা করার অনুমতি দেওয়া হয়নি। বাসদকে ইনডোরে সমাবেশ করতে বলা হয়েছে বলে জানান এডিসি।", "url": "https://www.banglatribune.com/country/58910/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%9C%E0%A6%A8%E0%A6%B8%E0%A6%AD%E0%A6%BE%E0%A6%B0-%E0%A6%85%E0%A6%A8%E0%A7%81%E0%A6%AE%E0%A6%A4%E0%A6%BF-%E0%A6%AA%E0%A6%BE%E0%A7%9F%E0%A6%A8%E0%A6%BF-%E0%A6%AC%E0%A6%BE%E0%A6%B8%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি।।", "category": "country", "language": "bn", "token_count": 154, "scraped_at": "2026-02-05T12:50:40.786785"}
{"title": "পরিবার বাঁচাতে অস্ট্রেলিয়ায় ‘সুপারহিউম্যান’ কিশোরের ৪ কিমি সাঁতার", "body": "অস্ট্রেলিয়ার উপকূলে বিপদের মুখে পড়ে নিজের মা ও দুই ভাইবোনকে বাঁচাতে ঘণ্টার পর ঘণ্টা সাঁতার কেটে সাহায্য আনেন এক ১৩ বছর বয়সী কিশোর। প্রবল স্রোত ও অন্ধকারের মধ্যেও প্রায় চার কিলোমিটার সাঁতরে তীরে পৌঁছানোয় উদ্ধারকারীরা তাঁর সাহসকে ‘সুপারহিউম্যান’ বলে আখ্যা দিয়েছেন। ব্রিটিশ সংবাদ মাধ্যম বিবিসি এ খবর জানিয়েছে। পুলিশ জানিয়েছে, শুক্রবার দক্ষিণ-পশ্চিম অস্ট্রেলিয়ার জিওগ্রাফ বে এলাকায় পরিবারটি একটি সরু নৌকায় ভ্রমণ বা খেলাধুলা করছিল। হঠাৎ প্রবল বাতাসে নৌকাটি দিক হারিয়ে গভীর সমুদ্রে ভেসে যায়। পরিস্থিতি বিপজ্জনক হয়ে পড়লে ১৩ বছর বয়সী ছেলেটি তীরে ফিরে সাহায্য আনতে চেষ্টা করে। শুরুতে সে নৌকা নিয়ে এগোচ্ছিল, কিন্তু একপর্যায়ে নৌকায় পানি ঢুকে পড়লে বাধ্য হয়ে প্রায় চার কিলোমিটার সাঁতরে তীরে পৌঁছানোর সিদ্ধান্ত নেয়। পুলিশ আরও জানিয়েছে, রাত সাড়ে ৮টার দিকে একটি উদ্ধারকারী হেলিকপ্টার প্রায় ১৪ কিলোমিটার দূরে সমুদ্রে ভেসে থাকা একটি প্যাডেলবোর্ডে আঁকড়ে থাকা ৪৭ বছর বয়সী মা, তার ১২ বছর বয়সী ছেলে এবং ৮ বছরের মেয়েকে খুঁজে পায়। ন্যাচারালিস্ট ভলান্টিয়ার মেরিন রেসকিউ গ্রুপ এক বিবৃতিতে জানিয়েছে, এই পরিবারের সাহস, শক্তি ও দৃঢ়তা অসাধারণ ছিল, বিশেষ করে সেই কিশোরের, যিনি চার কিলোমিটার সাঁতরে তীরে পৌঁছে সাহায্য ডেকে এনেছেন। পুলিশ ইন্সপেক্টর জেমস ব্র্যাডলি বলেছেন, এই ঘটনা দেখিয়ে দেয় সমুদ্রের পরিস্থিতি কত দ্রুত বদলে যেতে পারে। ভাগ্যক্রমে তিনজনই লাইফ জ্যাকেট পরেছিলেন, যা তাদের বেঁচে থাকতে সাহায্য করেছে। তিনি আরও বলেন, ১৩ বছর বয়সী ছেলেটির সাহস ও দৃঢ়তার প্রশংসা যতই করা হোক কম, তার কারণেই মা ও ভাইবোনদের জীবন রক্ষা পেয়েছে।", "url": "https://www.banglatribune.com/foreign/other-international/932392/%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0-%E0%A6%AC%E0%A6%BE%E0%A6%81%E0%A6%9A%E0%A6%BE%E0%A6%A4%E0%A7%87-%E0%A7%AA-%E0%A6%95%E0%A6%BF%E0%A6%B2%E0%A7%8B%E0%A6%AE%E0%A6%BF%E0%A6%9F%E0%A6%BE%E0%A6%B0-%E0%A6%B8%E0%A6%BE%E0%A6%81%E0%A6%A4%E0%A6%BE%E0%A6%B0-%E0%A6%85%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B2%E0%A6%BF%E0%A7%9F%E0%A6%BE%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আন্তর্জাতিক ডেস্ক", "category": null, "language": "bn", "token_count": 224, "scraped_at": "2026-02-05T12:50:42.755352"}
{"title": "অভিবাসী শ্রমিক: অর্থনৈতিক সমৃদ্ধির নেপথ্য কারিগর", "body": "জীবন-জীবিকার তাগিদে প্রতিনিয়ত নিজ ঘরবাড়ি ছেড়ে অন্যত্র ছোটে মানুষ। স্বাচ্ছন্দ্যময় জীবনের খোঁজে সাগর-মহাসাগর পাড়ি দিয়ে একসময় পৌঁছায় অন্য কোনও দেশে। হাড়ভাঙা পরিশ্রমে উপার্জিত অর্থ পাঠিয়ে চাঙ্গা রাখে নিজ দেশের অর্থনীতি। কোনও কোনও দেশের শ্রমবাজারের একটা উল্লেখযোগ্য অংশ হচ্ছেন অভিবাসী শ্রমিকরা। এই অভিবাসী কর্মীদের মর্যাদা ও অধিকার সমুন্নত রাখার প্রয়াসে প্রতিবছর ১৮ ডিসেম্বর পালিত হয় আন্তর্জাতিক অভিবাসী দিবস। বাধ্য হয়েই নিজ দেশের সীমানা ছাড়েন অভিবাসীরা। তবে এতে করে উপকৃত হয় দু’দেশই-দেশান্তরী ব্যক্তির নিজ দেশ; আর যে দেশে তিনি অভিবাসী হচ্ছেন সেটিও। একদিকে তার পাঠানো রেমিটেন্সে লাভবান হয় তার স্বদেশ। অন্যদিকে নিজের শ্রম, মেধা আর কাজ দিয়ে তিনি সমৃদ্ধ করেন ভিনদেশের অর্থনীতি। এভাবে তারা হয়ে ওঠেন দুই দেশের অর্থনৈতিক সমৃদ্ধির নেপথ্য কারিগর। বিশ্বব্যাংকের এক হিসাব অনুযায়ী, উন্নয়নশীল দেশগুলোতে অভিবাসী কর্মীদের পাঠানো রেমিটেন্স ওইসব দেশের উন্নয়ন কার্যক্রমে দেওয়া আন্তর্জাতিক সাহ্যয্য তহবিলের পরিমাণের চেয়েও বেশি। এবারের অভিবাসী দিবসের প্রতিপাদ্য হচ্ছে, ‘বিশ্বময় অভিবাসন, সমৃদ্ধ দেশ, উৎসবের জীবন’। দিবসটি উপলক্ষে দেওয়া এক বিবৃতিতে জাতিসংঘ মহাসচিব বান কি-মুন অভিবাসী শ্রমিকদের মানবাধিকারের ওপর গুরুত্বারোপ করেছেন। জাতিসংঘ মহাসচিব বলেন, আন্তর্জাতিক আইন অনুযায়ী অভিবাসীদের মানবাধিকারের বিষয়ে দেওয়া অঙ্গীকার পালন করতে হবে। বান কি-মুন বলেন, ২০১৫ সাল মানবপাচার ও অভিবাসী ট্র্যাজেডির জন্য স্মরণীয় হয়ে থাকবে। গত ১২ মাসে অধিকতর ভালো জীবনের সন্ধানে প্রাণ হারিয়েছেন পাঁচ হাজারের অধিক নারী, পুরুষ ও শিশু। মানব পাচারকারীদের শিকারে পরিণত হয়েছেন ১০ সহস্রাধিক মানুষ। আর বিদেশি বিদ্বেষী নীতি এবং বিদ্যমান ভয়-আতঙ্কে বলির পাঁঠায় পরিণত হয়েছে ১০ লক্ষাধিক মানুষ। বিবৃতিতে বলা হয়, ২০১৫ সালে আন্তর্জাতিক সম্প্রদায় টেকসই উন্নয়নে অভিবাসীদের গুরুত্বপূর্ণ অবদানের ওপর গুরুত্বারোপ করেছে। ২০৩০ সালের মধ্যে টেকসই উন্নয়নের জন্য বিশ্বনেতাদেরকে অভিবাসী কর্মীদের শ্রম অধিকার, মানবপাচার নেটওয়ার্কের সঙ্গে লড়াই করা এবং অভিবাসন প্রক্রিয়া আরও সহজ করার অঙ্গীকার ব্যক্ত করতে হবে। অভিবাসীদের অবস্থা যেমনই হোক তাদের মানবাধিকারের বিষয়ে সবার পুরো সম্মান থাকা প্রয়োজন। নিয়মিত অভিবাসনের জন্য আমাদেরকে নিরাপদ চ্যানেলগুলোকে আরও প্রসারিত করতে হবে। অভিবাসী ও শরণার্থীদের নিয়ে এই রোডম্যাপ আমি সাধারণ পরিষদেও উত্থাপন করেছি। জাতিসংঘ মহাসচিব বলেন, আসুন আন্তর্জাতিক অভিবাসন দিবসে আমরা সম্মিলিতভাবে আন্তর্জাতিক আইন অনুযায়ী অভিবাসীদের মানবাধিকারের বিষয়ে অঙ্গীকারাবদ্ধ হই। পৃথিবীর সবচেয়ে কম জন্মহারের দেশগুলোর তালিকায় শীর্ষে রয়েছে জার্মানি। দেশটির বিশ্লেষকরা বলছেন, জন্মহারের এই ধারাবাহিকতা বজায় থাকলে ভবিষ্যতে কর্মক্ষম জনগোষ্ঠীর সংকটে পড়বে দেশটি। অবশ্য এরই মধ্যে যে এর আঁচ পড়তে শুরু করেছে সেটা বোঝা গেলো একটি জার্মান প্রতিষ্ঠানের মানবসম্পদ বিভাগের প্রধান টমাস এগেনটার-কথায়। তার ভাষায়, ২০ বছর আগে যোগ্য চাকরিপ্রার্থীরা আমাদের দ্বারে দ্বারে ঘুরে বেড়াতো, আর আজ আমরাই যোগ্য প্রার্থীদের খুঁজে বেড়াই। জার্মানিতে প্রতি ১ হাজার অধিবাসীর মধ্যে গত পাঁচ বছরে মাত্র ৮ দশমিক ২টি শিশু জন্ম নিয়েছে। একই সময়ে জাপানে প্রতি ১ হাজার অধিবাসীর মধ্যে শিশু জন্ম নিয়েছে ৮ দশমিক ৪টি। গত পাঁচ বছরে, পর্তুগালে প্রতি ১ হাজার অধিবাসীর মধ্যে শিশু জন্ম নিয়েছে ৯টি এবং ইতালিতে জন্ম নিয়েছে ৯ দশমিক ৩টি। ফ্রান্স ও যুক্তরাজ্যে প্রতি হাজারে শিশু জন্মের এই হার ১২ দশমিক ৭। এমন বাস্তবতায় নিজ দেশের কর্মক্ষম তারুণ্যের সংখ্যা কমে গেলে সঙ্গত কারণেই অভিবাসীদের ওপরই ভর করতে হবে যে কোনও দেশের। ফলে তাদের শুধু বিদেশি কর্মী হিসেবে না দেখে যথাযথ মূল্যায়নের প্রয়োজন রয়েছে। ‘আই অ্যাম এ মাইগ্র্যান্ট’ দুনিয়াজুড়ে ছড়িয়ে থাকা হাজারো অভিবাসীর জীবনের গল্প সবার সঙ্গে ভাগাভাগি করে নিতে সোশ্যাল মিডিয়ায় শুরু হয়েছে এক নতুন প্রচারণা। ‘আই অ্যাম এ মাইগ্র্যান্ট’ নামের এই প্রচারণার যৌথ উদ্যোক্তা অভিবাসনবিষয়ক আন্তর্জাতিক সংস্থা (আইওএম) ও ব্রিটিশ দাতব্য সংস্থা জেসিডব্লিউআই। আন্তর্জাতিক অভিবাসী দিবসকে সামনে রেখে গত বুধবার আনুষ্ঠানিকভাবে আত্মপ্রকাশ করেছে http://iamamigrant.org/ নামের ওয়েবসাইটটি। এই ওয়েবসাইটে অভিবাসীদের জীবনের গল্পের পাশাপাশি থাকবে তাদের সংক্ষিপ্ত জীবনবৃত্তান্ত। তারা কোন দেশের বংশোদ্ভূত এবং বর্তমানে কোথায় বাস করছেন—এক নজরে পাওয়া যাবে সে তথ্যও। আইওএম ও জেসিডাব্লিউআই-এর এক যৌথ বিবৃতিতে বলা হয়েছে, তাদের প্রত্যাশা এ ওয়েবসাইটটি দুনিয়াজুড়ে অভিবাসনবিরোধী পরিস্থিতির চ্যালেঞ্জ মোকাবেলাসহ অভিবাসীদের গুরুত্বপূর্ণ অবদানের বিষয়টি সামনে তুলে ধরবে। এ উদ্যোগের অন্যতম অংশীদার ব্রিটেনের জয়েন্ট কাউন্সিল ফর দ্য ওয়েলফেয়ার অব ইমিগ্র্যান্টসের (জেসিডাব্লিউআই) সায়রা গ্রান্ট। তিনি বলেন, অভিবাসীদের নিয়ে নানা অলীক ও ভীতিপ্রদ গালগল্প ছড়াচ্ছে। এ পরিস্থিতি মোকাবেলা করাই এ উদ্যোগের লক্ষ্য। আইওএম-এর ব্রিটিশ মিশনের প্রধান দিপ্তী পারদেশি বলেন, তার আশা এই প্রচারণা অভিবাসী অন্তর্ভুক্তি নীতি বাস্তবায়নের বিষয়ে রাজনৈতিক বিতর্কে সহায়ক হবে। ব্রিটেনের আসন্ন সাধারণ নির্বাচনও এই প্রচারণার অন্যতম টার্গেট। এরইমধ্যে এ সংক্রান্ত চমকপ্রদ পোস্টার সাঁটানো হয়েছে। প্রচারণার নানা বিষয় ব্যাপকভাবে শেয়ার হচ্ছে সোশ্যাল মিডিয়ায়। এতে করে অন্তত অভিবাসীদের ব্যাপারে সাধারণ মানুষের চিন্তাভাবনায়ও একটা ইতিবাচক পরিবর্তন আসতে পারে বলে মনে করা হচ্ছে।", "url": "https://www.banglatribune.com/country/62549/%E0%A6%85%E0%A6%AD%E0%A6%BF%E0%A6%AC%E0%A6%BE%E0%A6%B8%E0%A7%80-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%85%E0%A6%B0%E0%A7%8D%E0%A6%A5%E0%A6%A8%E0%A7%88%E0%A6%A4%E0%A6%BF%E0%A6%95-%E0%A6%B8%E0%A6%AE%E0%A7%83%E0%A6%A6%E0%A7%8D%E0%A6%A7%E0%A6%BF%E0%A6%B0-%E0%A6%A8%E0%A7%87%E0%A6%AA%E0%A6%A5%E0%A7%8D%E0%A6%AF-%E0%A6%95%E0%A6%BE%E0%A6%B0%E0%A6%BF%E0%A6%97%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মিছবাহ পাটওয়ারী।।", "category": "country", "language": "bn", "token_count": 662, "scraped_at": "2026-02-05T12:50:44.670597"}
{"title": "পরিবেশ দূষণের দায়ে ৩ কারখানাকে ১৩ লাখ জরিমানা", "body": "পরিবেশগত ছাড়পত্র না নেওয়া এবং ত্রুটিপূর্ণ তরল বর্জ্য শোধনাগারের মাধ্যমে পরিবেশ ও জীববৈচিত্র্যের মারাত্মক ক্ষতিসাধনের অপরাধে গাজীপুরের তিনটি ওয়াশিং কারখানাকে ১৩ লাখ টাকা জরিমানা করা হয়েছে।বৃহস্পতিবার দুপুরে পরিবেশ অধিদপ্তরের এনফোর্সমেন্ট উইং কারখানা তিনটিকে এ অর্থ জরিমানা করেন।মহানগরের পুবাইল মাজুখান পশ্চিমপাড় এলাকার লতা ওয়াশিং প্লান্টকে আট লাখ টাকা, টঙ্গীর শিলমুন দক্ষিণপাড়া এলাকার ন্যাশনাল ডিজাইন অ্যান্ড লন্ড্রিকে তিন লাখ টাকা এবং একই এলাকার মাস্টার ডিজাইন লিমিটেডকে দুই লাখ টাকা জরিমানা করা হয়।পরিবেশ অধিদপ্তর ঢাকা সদর দপ্তরের সহকারী পরিচালক মো. মোজাহিদুর রহমান জানান, দূষণবিরোধী অভিযানের কার্যক্রমের অংশ হিসেবে বৃহস্পতিবার পরিবেশ অধিদপ্তরের পরিচালক (মনিটরিং এন্ড এনফোর্সমেন্ট) একেএম মিজানুর রহমান পরিবেশ দূষণের দায়ে কারখানাগুলোর মালিক/প্রতিনিধিকে পরিবেশ অধিদপ্তরের ঢাকা সদর দপ্তরে এনফোর্সমেন্ট উইংয়ে তলব করে শুনানি গ্রহণ করেন। এ সময় তিনি পরিবেশগত ছাড়পত্র গ্রহণ ব্যতীত এবং ত্রুটিপূর্ণ তরল বর্জ্য পরিশোধনাগারের মাধ্যমে পরিবেশ ও জীববৈচিত্র্যের মারাত্মক ক্ষতিসাধনের অপরাধে কারখানা তিনটিকে এ অর্থ জরিমানা করেন।", "url": "https://www.banglatribune.com/country/59467/%E0%A6%AA%E0%A6%B0%E0%A6%BF%E0%A6%AC%E0%A7%87%E0%A6%B6-%E0%A6%A6%E0%A7%82%E0%A6%B7%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A7%A9-%E0%A6%95%E0%A6%BE%E0%A6%B0%E0%A6%96%E0%A6%BE%E0%A6%A8%E0%A6%BE%E0%A6%95%E0%A7%87-%E0%A7%A7%E0%A7%A9-%E0%A6%B2%E0%A6%BE%E0%A6%96-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি", "category": "country", "language": "bn", "token_count": 137, "scraped_at": "2026-02-05T12:50:46.492602"}
{"title": "‘গণ্যমান্যদের উপহার দিতেই এই টাকা নিচ্ছি!’ (অডিও)", "body": "গণ্যমান্য ব্যক্তিদের উপহার দিতেই শিক্ষার্থীদের কাছ থেকে বই বিতরণের সময় টাকা আদায় করা হচ্ছে বলে জানিয়েছেন ময়মনসিংহ গফরগাঁওয়ের রৌহা সরকারি প্রাথমিক বিদ্যালয়ের ভারপ্রাপ্ত প্রধান শিক্ষিকা খুদইস্তা আক্তার খুকি। তিনি বলেন, উপজেলা শিক্ষা কর্মকর্তা ও সহকারী শিক্ষা কর্মকর্তাসহ এলাকার গণ্যমান্য ব্যক্তিদের দাওয়াত করে খাওয়াতে ও গিফট দিতে নতুন বই দেওয়ার আগে চাঁদা তোলা হচ্ছে। শনিবার বাংলা ট্রিবিউনের এ প্রতিবেদককে সঙ্গে মুঠোফোনে তিনি এসব কথা বলেন।উল্লেখ্য, রৌহা সরকারি প্রাথমিক বিদ্যালয়ে শনিবারও প্রকাশ্যে নতুন বই বিতরণের আগে কোমলমতি শিক্ষার্থীদের কাছ থেকে ৭০ টাকা করে চাঁদা আদায় করা হয়। তবে বার্ষিক ক্রীড়ার নামে শিক্ষার্থীদের চাঁদা আদায়ের রশিদ দিলেও তাতে স্কুল কর্তৃপক্ষের কারও নাম বা স্বাক্ষর নেই।শুক্রবার বাংলা ট্রিবিউনে ‘আগে টাকা, পরে নতুন বই!’ শিরোনামে প্রতিবেদন প্রকাশিত হলে ব্যাপক প্রতিক্রিয়া হয়। বাংলা ট্রিবিউনের ফেইসবুক পেজে প্রায় ২ হাজার ৫০০ শেয়ার, অসংখ্য লাইকসহ অভিমত তুলে ধরেন পাঠকরা। শনিবার সকালেও ওই স্কুলে যে সব শিক্ষার্থী টাকা দিতে পারেনি তাদের নতুন বই দেওয়া হয়নি বলে অভিযোগ করেন অভিভাবকরা। রৌহা সরকারি প্রাথমিক বিদ্যালয়ের ক্ষুদে শিক্ষার্থী রাহিম, সোহেল, রায়হান, রানা, মিম, মনির ও শ্রী বাপ্পী জানায়, তাদের টাকা না দেওয়ায় বই দেওয়া হয়নি। এর আগে শুক্রবার শিক্ষার্থীদের অভিভাবক, জামাল উদ্দিন, সমর আলী, আ. আলী, আলম ও খোকন বলেন, সরকার বিনামূল্যে বই বিতরণের ব্যবস্থা করলেও তাদের সন্তানদের কাছ থেকে বার্ষিক ক্রীড়া প্রতিযোগিতার নামে চাঁদা আদায় করছে স্কুল কর্তৃপক্ষ। এদিকে, গফরগাঁও উপজেলা নির্বাহী অফিসার সিদ্ধার্থ শংকর কুন্ডু বলেন, ‘সত্যি সত্যি নতুন বই বিতরণের নামে টাকা আদায় করা হলে ব্যবস্থা নেওয়া হবে।’ উপজেলা প্রাথমিক শিক্ষা কর্মকর্তা আনোয়ারুল ইসলাম রৌহা সরকারি প্রাথমিক বিদ্যালয়ে নতুন বই বিতরণের আগে টাকা আদায়ের ঘটনা শুনেছেন জানিয়ে বলেন, ‘ওই বিদ্যালয়ের প্রধান শিক্ষকের বিরুদ্ধে বিভাগীয় ব্যবস্থা নিতে জেলা শিক্ষা কর্মকর্তার কাছে প্রতিবেদন পাঠানো হবে।’ স্কুলের প্রধান শিক্ষিকা তাদের উপহার পাঠানোর যে দাবি করেছেন তাও অস্বীকার করেন তিনি। উল্লেখ্য, নতুন বই বিতরণের প্রথম দিন শুক্রবার উপজেলার রৌহা সরকারি প্রাথমিক বিদ্যালয়ে বার্ষিক ক্রীড়ার নামে ৭০ টাকা করে এবং চরমছলন্দ বালিকা উচ্চ বিদ্যালয়ে ছাত্রীদের পুনঃভর্তির কথা বলে ৪০০ থেকে ৫০০ টাকা করে শিক্ষার্থীদের কাছ থেকে নেওয়া হয়।প্রধান শিক্ষিকার সঙ্গে ফোনালাপের অডিও শুনতে-", "url": "https://www.banglatribune.com/country/66493/%E2%80%98%E0%A6%97%E0%A6%A3%E0%A7%8D%E0%A6%AF%E0%A6%AE%E0%A6%BE%E0%A6%A8%E0%A7%8D%E0%A6%AF%E0%A6%A6%E0%A7%87%E0%A6%B0-%E0%A6%89%E0%A6%AA%E0%A6%B9%E0%A6%BE%E0%A6%B0-%E0%A6%A6%E0%A6%BF%E0%A6%A4%E0%A7%87%E0%A6%87-%E0%A6%8F%E0%A6%87-%E0%A6%9F%E0%A6%BE%E0%A6%95%E0%A6%BE-%E0%A6%A8%E0%A6%BF%E0%A6%9A%E0%A7%8D%E0%A6%9B%E0%A6%BF-%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আশরাফ উদ্দিন সিজেল, ময়মনসিংহ", "category": "country", "language": "bn", "token_count": 319, "scraped_at": "2026-02-05T12:50:48.509646"}
{"title": "যা অর্জন করেছিলাম হারাতে বসেছি: মির্জা ফখরুল", "body": "‘স্বাধীনতার স্বপ্ন আজও পূরণ হয়নি। স্বাধীনতা যুদ্ধে আমরা যা অর্জন করেছিলাম তা এখন হারাতে বসেছি।’ বিএনপির ভারপ্রাপ্ত মহাসচিব মির্জা ফখরুল ইসলাম আলমগীর এই মন্তব্য করেছেন। সোমবার শহীদ বুদ্ধিজীবী দিবস উপলক্ষে মিরপুর বুদ্ধিজীবী স্মৃতিসৌধে ফুল দিয়ে শ্রদ্ধা নিবেদন শেষে সাংবাদিকদের তিনি এসব কথা বলেন। মুক্তিযুদ্ধের সময়ে বাংলাদেশে গণহত্যা চালায়নি বলে পাকিস্তানের সরকার যে দাবি করেছে, সেই দাবিরও তীব্র নিন্দা ও প্রতিবাদ জানিয়েছেন মির্জা ফখরুল। মির্জা ফখরুল বলেন,‘মানুষ আজ মৌলিক অধিকার থেকে বঞ্চিত হচ্ছে। মানুষের জীবনের নিরাপত্তা নেই। মানুষ তার অধিকারের কথা বলতে পারছে না। কোনও যৌক্তিক আন্দোলন বিফল হয় না। আজকের এই দিনে শহীদদের স্মরণ করে বলতে চাই, তাদের পথ অনুসরণ করে সুসংগঠিত হয়ে আন্দোলন করে গণতন্ত্রকে রক্ষা করবে এদেশের মানুষ।’ তিনি বলেন,‘যে বীর সন্তানদের জীবনের বিনিময়ে বাংলাদেশের স্বাধীনতা অর্জন করেছে তাদের প্রতি শ্রদ্ধা জানাই। মুক্তিযুদ্ধের সময়ে যারা বিরোধিতা করেছে আমরা তাদের ঘৃণা করি এবং তাদের শাস্তির দাবি করছি। তবে এ বিচার যেন সঠিক যুদ্ধাপরাধীদের হয়। বিচার যেন রাজনৈতিক ভাবে করা না হয়।’ এ সময়ে উপস্থিত ছিলেন বিএনপির স্থায়ী কমিটির সদস্য ড. আব্দুল মঈন খান,ভাইস চেয়ারম্যান এয়ার ভাইস মার্শাল (অব.) আলতাফ হোসেন চৌধুরী,সাংগঠনিক সম্পাদক ফজলুল হক মিলন,সহ সাংগঠনিক সম্পাদক আব্দুস সালাম আজাদ,সহ তথ্য ও গবেষণা বিষয়ক সম্পাদক হাবিবুর রহমান হাবিব প্রমুখ।", "url": "https://www.banglatribune.com/country/61401/%E0%A6%AF%E0%A6%BE-%E0%A6%85%E0%A6%B0%E0%A7%8D%E0%A6%9C%E0%A6%A8-%E0%A6%95%E0%A6%B0%E0%A7%87%E0%A6%9B%E0%A6%BF%E0%A6%B2%E0%A6%BE%E0%A6%AE-%E0%A6%B9%E0%A6%BE%E0%A6%B0%E0%A6%BE%E0%A6%A4%E0%A7%87-%E0%A6%AC%E0%A6%B8%E0%A7%87%E0%A6%9B%E0%A6%BF-%E0%A6%AE%E0%A6%BF%E0%A6%B0%E0%A7%8D%E0%A6%9C%E0%A6%BE-%E0%A6%AB%E0%A6%96%E0%A6%B0%E0%A7%81%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 190, "scraped_at": "2026-02-05T12:50:50.363581"}
{"title": "এখনই সময় ভ্রমণের!", "body": "ডিসেম্বর প্রায় শেষ। শিশুদের স্কুল ছুটি, কাজের ব্যস্ততাও কম। প্রকৃতির সান্নিধ্যে হারিয়ে যাওয়ার জন্য আবহাওয়াটাও বেশ উপযুক্ত। তবে অজানার উদ্দেশ্যে বেরিয়ে পড়ার আগে ঠিকঠাক প্রস্তুতি নিতে ভুলবেন না। দেখা যায় বেড়াতে যাওয়ার বেশ কিছুদিন আগে থেকেই হয়তো শুরু করে দিয়েছেন গোছগাছ। অথচ শেষ সময় এসে খুঁজে পাচ্ছেন না টিকিট বা পাসপোর্টের মতো গুরুত্বপূর্ণ জিনিস। আবার ঘুরতে যাওয়ার পর দেখলেন তাড়াহুড়ো করতে গিয়ে আনা হয়নি দরকারি কোনো সরঞ্জাম। এ ধরনের অস্বস্তিকর অবস্থা এড়াতে বেড়ানোর পরিকল্পনা, প্রস্তুতি, গোছগাছ সবকিছুতেই চাই বাড়তি সতর্কতা। নজর রাখা দরকার ভ্রমণের টুকিটাকি বিষয়গুলোর প্রতিও। পাহাড় নাকি সমুদ্র? কোথায় ঘুরতে যাওয়া হবে এটি নিয়ে অনেক সময় আমরা দ্বিধায় পড়ে যাই। কোথায় যাচ্ছেন এবং কতদিনের জন্য যাচ্ছেন সেটি ঠিক করে ফেলুন শুরুতেই। দেশ বা দেশের বাইরে যেখানেই যান না কেন, জায়গাটি সম্পর্কে ভালোভাবে জেনে নেওয়া কিন্তু আপনার প্রস্তুতিরই একটি অংশ। সঙ্গে যাতায়াত ও থাকা-খাওয়ার সুব্যবস্থা সম্পর্কে নিশ্চিত হয়ে নিন। হোটেলে থাকতে হলে আগে থেকেই বুকিং দিয়ে রাখুন। বুকিং দেওয়ার আগে কোনো নিরাপত্তাজনিত ঝুঁকি রয়েছে কিনা তা খতিয়ে দেখতে ভুলবেন না। বাস বা ট্রেনের অগ্রিম টিকিটের ব্যবস্থাও করে ফেলতে হবে চটজলদি। দেশের বাইরে যেতে চাইলে পাসপোর্ট, ভিসা ও প্লেনের টিকিট নিশ্চিত করুন। প্রাথমিক পরিকল্পনা মোটামুটি হলে ঠিক করে ফেলুন বাজেটও। কত টাকা খরচ হবে থাকা-খাওয়া ও যাওয়া-আসায় হিসাব করে নিন। গুছিয়ে নিন লাগেজ গোছগাছের জন্য বেশ খানিকটা সময় রাখবেন হাতে, যাতে প্রয়োজনীয় কোনো জিনিস বাদ না পড়ে যায়। পোশাক নেওয়ার ক্ষেত্রে জায়গা বুঝে পোশাক নির্বাচন করুন। যেমন কক্সবাজার কিংবা কুয়াকাটার সমুদ্রসৈকতে বেড়াতে যেতে চাইলে সমুদ্রের পানিতে নামার উপযোগী পোশাক নিন। এখন যেহেতু শীতের সময়, সেহেতু পর্যাপ্ত পরিমাণ গরম কাপড় নিয়ে নিন। পাহাড়ে রাত কাটাতে চাইলে তাঁবু ও রাতযাপনের আনুসাঙ্গিক জিনিসপত্র গুছিয়ে নিন। আবার দেশের বাইরে যেতে চাইলে তার জন্য দরকার বাড়তি ও দীর্ঘমেয়াদি প্রস্তুতি। সাবান, শ্যাম্পু, পেস্ট, ব্রাশ, বডি স্প্রে, পারফিউম, মোজা, মোবাইলের চার্জার ইত্যাদি গুছিয়ে নিন সচেতনভাবে। ভ্রমণের আনুষঙ্গিক জিনিসপত্র যেমন বাইনোকুলার, ক্যামেরা, ম্যাপ, সানগ্গ্নাস, ছাতা, টুপি, বুট জুতা ইত্যাদি যেন বাদ না পড়ে যায়। সম্ভব হলে গোছগাছের সরঞ্জামগুলোর একটি তালিকা তৈরি করে ফেলুন। তারপর সে তালিকা অনুযায়ী গোছগাছ করুন। এতে ঝক্কি কমবে। বহন করার ব্যাগটি টেকসই কিনা তা যাচাই করে নিন। শপিং করার পরিকল্পনা থাকলে অবশ্যই অতিরিক্ত জিনিস বহনের ব্যবস্থা রাখবেন। প্রয়োজনীয় কাগজপত্র থাকুক সুরক্ষিত বাস, ট্রেন বা প্লেনের টিকিট, পাসপোর্ট, ভিসা ইত্যাদি প্রয়োজনীয় কাগজপত্র কাপড়-চোপড়ের সঙ্গে একই ব্যাগে না রেখে আলাদা জায়গায় রাখুন। সুটকেসের পকেট বা ছোট পার্সে রাখতে পারেন। যেন চট করে খুঁজে পাওয়া যায়। সাবধানতার জন্য প্রয়োজনীয় কাগজপত্র একটি করে ফটোকপি করে রাখতে পারেন। এছাড়া টাকা-পয়সা, এটিএম কার্ড, চেকবই, ক্রেডিট কার্ড ইত্যাদি সুরক্ষিত কোনো স্থানে রাখুন। সঙ্গে রাখুন প্রাথমিক চিকিৎসা বক্স যেখানেই যান না কেন সঙ্গে অবশ্যই প্রাথমিক চিকিৎসার একটি বক্স রাখবেন। সেখানে থাকতে পারে অ্যান্টিসেপটিক মলম, অ্যান্টিসেপটিক লোশন, গজ ও ব্যান্ডেজ, কাঁচি, কয়েক প্যাকেট খাবার স্যালাইন, জ্বর ও ব্যথার জন্য এসপিরিন বা প্যারাসিটামল ট্যাবলেট, এসিডিটির জন্য এন্টাসিড ট্যাবলেট, বমির জন্য এভোমিন বা ইনারজিন ট্যাবলেট, সর্দি, কাশি বা এলার্জির জন্য অ্যান্টি-হিস্টাসিন জাতীয় ওষুধ। স্বাস্থ্য বিষয়ক যে কোনো জিজ্ঞাসার জন্য ফ্যামিলি ডাক্তারের ফোন নম্বর কাছেই রাখুন। শিশুর জন্য প্রস্তুতি পরিবারে যদি থাকে শিশু তবে তার গোছগাছে বাড়তি মনোযোগ দিন। কারণ সংসারে যে মানুষটি সবচেয়ে ছোট, দেখা যায় তার জিনিসপত্রই সবচেয়ে বেশি। এমনিতেই পরিচিত পরিবেশ ছেড়ে শিশু অস্বস্তিবোধ করে। তাই সম্ভব হলে প্রয়োজনীয় জিনিসের পাশাপাশি শিশুর বালিশ, লেপ, খেলনা সঙ্গে নিয়ে নিন। শিশুর জন্য আলাদা একটি ব্যাগ নিতে পারলে সবচেয়ে ভালো হয়।", "url": "https://www.banglatribune.com/lifestyle/64665/%E0%A6%8F%E0%A6%96%E0%A6%A8%E0%A6%87-%E0%A6%B8%E0%A6%AE%E0%A7%9F-%E0%A6%AD%E0%A7%8D%E0%A6%B0%E0%A6%AE%E0%A6%A3%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 525, "scraped_at": "2026-02-05T12:50:52.235498"}
{"title": "দুই নেতা গুমের প্রতিবাদে রাজধানীতে শিবিরের বিক্ষোভ", "body": "জয়পুরহাট জেলা ছাত্রশিবিরের সভাপতি আবু জর গিফারী ও সেক্রেটারি ওমর ফারুককে ঢাকায় আইনশৃঙ্খলা বাহিনী কর্তৃক গুম করার প্রতিবাদে এবং অবিলম্বে সন্ধান ও নিঃশর্ত মুক্তির দাবিতে রাজধানীতে বিক্ষোভ মিছিল করেছে ইসলামী ছাত্রশিবির ঢাকা মহানগরী উত্তর।মঙ্গলবার সকাল ৮টায় শাখা সেক্রেটারি জেনারেল মাহমুদের নেতৃত্বে বাড্ডার নতুন বাজার এলাকায় এই বিক্ষোভ মিছিল অনুষ্ঠিত হয়।মিছিল শেষে সংক্ষিপ্ত বক্তব্যে জেনারেল মাহমুদ বলেন, অবৈধ সরকার ক্ষমতায় টিকে থাকতে একের পর এক মেধাবী ছাত্রনেতাদের গুম-খুন-অপহরণ করে যাচ্ছে।আইনশৃঙ্খলা বাহিনীকে রক্ষীবাহিনীর মতো ব্যবহার করছে। কিন্তু আমরা হুঁশিয়ার করে বলে দিতে চাই, গুম-খুন-নির্যাতন করে কখনও কোনও স্বৈরশাসক ক্ষমতায় টিকতে পারেনি, আওয়ামী লীগ সরকারও পারবে না। তিনি সরকারকে জনবিরোধী এসব কার্যকলাপ বন্ধ করার আহ্বান জানান এবং অবিলম্বে দুই শিবির নেতার সন্ধান ও নিঃশর্ত মুক্তির দাবি জানান। বিক্ষোভ মিছিলে মহানগরী ও স্থানীয় শিবির নেতাকর্মীরা উপস্থিত ছিলেন। উল্লেখ্য, গত ৮ ডিসেম্বর রাত সাড়ে ১০টায় জয়পুরহাট বাসস্ট্যান্ড থেকে হানিফ বাসযোগে ঢাকার উদ্দেশে রওনা হন জয়পুরহাট জেলা ছাত্রশিবিরের সভাপতি আবু জর গিফারী ও সেক্রেটারি ওমর ফারুক। তারা ঢাকার আব্দুল্লাহপুর এসে পৌঁছালে পুলিশ তাদের বাস থেকে নামিয়ে গ্রেফতার করে। এরপর থেকে তারা নিখোঁজ রয়েছেন।", "url": "https://www.banglatribune.com/country/61917/%E0%A6%A6%E0%A7%81%E0%A6%87-%E0%A6%A8%E0%A7%87%E0%A6%A4%E0%A6%BE-%E0%A6%97%E0%A7%81%E0%A6%AE%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%BE%E0%A6%A6%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A6%AC%E0%A6%BF%E0%A6%95%E0%A7%8D%E0%A6%B7%E0%A7%8B%E0%A6%AD", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 167, "scraped_at": "2026-02-05T12:50:54.002679"}
{"title": "নির্ভার নিঃশ্বাস নিচ্ছেন শহীদ বুদ্ধিজীবী স্বজনেরা", "body": "১৯৭১ এর ডিসেম্বর মাসে মুক্তিযুদ্ধের শেষ সময়ে পরাজয় নিশ্চিত জেনে দেশের মেধা বিনাশের ভয়ঙ্কর পরিকল্পনা বাস্তবায়নে কাজে নামে পাকিস্তান বাহিনী। সঙ্গে এ দেশের দোষর, রাজাকার, আল-বদর ও আল-শামস। ২৫ মার্চ থেকে বুদ্ধিজীবীদের হত্যা শুরু করলেও শেষ কামড় দেয় ১৪ ডিসেম্বর থেকে ১৬ ডিসেম্বর পর্যন্ত। ১৯৭২ সালে জাতীয়ভাবে প্রকাশিত বুদ্ধিজীবী দিবসের সংকলন আন্তর্জাতিক নিউজ ম্যাগাজিন নিউজ উইক-এর সাংবাদিক নিকোলাস টমালিনের লেখা থেকে জানা যায়, শহীদ বুদ্ধিজীবীর সংখ্যা মোট এক হাজার ৭০ জন। ডা. আলীম চৌধুরীর পরিবারের ছবি, ক্রেডিট নুজহাত চৌধুরী ১৬ ডিসেম্বর মুক্তিযুদ্ধে বিজয় অর্জনের পরপরই শহীদ বুদ্ধিজীবীদের স্বজনেরা মিরপুর ও রায়েরবাজার বধ্যভূমিতে তাদের গলিত ও ক্ষতবিক্ষত লাশ খুঁজে পায়। স্বজনদের বয়ানে ফিরে পাওয়া বুদ্ধিজীবীদের লাশে ছিল অসংখ্য আঘাতের চিহ্ন; চোখ, হাত-পা ছিল বাঁধা। কারো কারো শরীরে ছিল একাধিক গুলি। অনেককে হত্যা করা হয়েছিল ধারালো অস্ত্র দিয়ে। লাশের ক্ষত চিহ্নের কারণে অনেকেই প্রিয়জনের মৃতদেহ শনাক্ত করতে পারেননি। স্বাধীনতার ৪৪ বছর পর প্রিয়জন হারানো বেদনা স্বজনদের তাড়িয়ে নিয়ে বেড়ালেও এখন অনেকটা ভারমুক্ত নিশ্বাস নিতে পারছেন বলে জানিয়েছেন তারা। কারণ, যাদের পাশবিকতায় নিমিষে তারা অনিশ্চিত জীবনের পথে চলে গিয়েছিলেন, বিজয়ের চরম সময়ে পাননি বিন্দুমাত্র আনন্দ, করতে পারেননি বিজয় উৎযাপন সেই খুনিদের বিচার নিশ্চিত করা গেছে। ইতোমধ্যে বুদ্ধিজীবী হত্যাকারী হিসেবে চিহ্নিত রাজাকারের ফাঁসি কার্যকর হয়েছে। শহীদ ড. ফজলে রাব্বীর মেয়ে নুসরাত রাব্বী বাংলা ট্রিবিউনকে বলেন, ১৯৭১ সালে অনেক পরিবারই বাবাকে হারিয়ে টিকে থাকতে পারেনি। আমার মায়ের মতো যুদ্ধে স্বামীহারা নারী সারাজীবন যে অসাধারণ সাহসের পরিচয় দিয়েছেন, তাঁর প্রতি আমি সব সময় কৃতজ্ঞ। ১৯৭১ সালে আমরা ৭৫ সিদ্ধেশ্বরীর জলপাইগুড়ি হাউজে থাকতাম। বিজয়ের একদম কিছু মুহূর্ত আগে ১৫ তারিখে বাবাকে অপহরণ করে নিয়ে হত্যা করা হয়। ছবি শহীদ ডা. ফজলে রাব্বী ও তার মেয়ে নূসরাত রাব্বী বর্তমানে আমেরিকা প্রবাসী নূসরাত বাংলাদেশ এসেছিলেন ট্রাইব্যুনালে সাক্ষী দিতে। সেদিনে তিনি বাংলা ট্রিবিউনের সঙ্গে কথা বলতে গিয়ে বলেন, ১৫ ডিসেম্বর বিকাল ৩টার দিকে আল-বদরের লোকজন তাদের বাড়িটি ঘিরে ফেলে। তাদের সঙ্গে কাদামাখা একটি মাইক্রোবাস ছিল। ওই বাসে উঠিয়েই তার বাবাকে নিয়ে যাওয়া হয়। এখন দেশ নিয়ে কী ভাবেন জানতে চাইলে উত্তরে বলেন, ১৯৭১ সালের অপরাধীদের বিচার করে বাংলাদেশ এগিয়ে যেতে পারছে এটা বেশ গর্বের। বাংলাদেশি জনগণের নিরন্তর প্রয়াস এবং প্রধানমন্ত্রীর ইচ্ছার ফলেই এটা সম্ভব হয়েছে। আমার মনে হয় না বিচারহীনতার মধ্যে হাজারো শহীদের আত্মা শান্তিতে ছিল। তিনি আরও বলেন, একেকটা ফাঁসি গণহত্যার অন্ধকার যুগ থেকে বেরিয়ে আসতে সহায়তা করছে। নূসরাত মনে করেন, আজকে বুদ্ধিজীবীদের যারা হত্যাচেষ্টায় লিপ্ত তাদেরকেও কোনও ছাড় দেওয়া ঠিক হবে না। তিনি বলেন, ১৯৭১ সালে যে গণহত্যা ঘটেছিল আন্তর্জাতিক গণমাধ্যম এবং আমাদের সংঘবদ্ধ প্রয়াসের মাধ্যমে সেটার ঐতিহাসিক প্রভাব তুলে ধরার কাজটি করে যেতে হবে। এবং পাকিস্তানি যুদ্ধাপরাধীদের অবশ্যই হাজারো হত্যা, ধর্ষণ ও দেশত্যাগে বাধ্য করার কারণে আন্তর্জাতিক ট্রাইব্যুনালে বিচারের মুখোমুখি করতে হবে। ছবি: শহীদ ডা আলীম চৌধুরী ও শহীদ জায়া শ্যামলী নাজরীন চৌধুরী সংগ্রামী নারী শ্যামলী নাসরিন চৌধুরীর বিয়ে হয় ঢাকা মেডিক্যাল কলেজের চক্ষু বিশেষজ্ঞ ডা. আলীম চৌধুরীর সঙ্গে। একাত্তরে এই পরিবারটি গোপনে মুক্তিযুদ্ধে নানা সহযোগিতা দিয়েছেন। ১৫ ডিসেম্বর বিকেলে আল-বদর বাহিনীর সদস্যরা ডা. আলীমকে ধরে নিয়ে হত্যা করে। বধ্যভূমিতে দেশের অন্যান্য সূর্যসন্তানদের সঙ্গে তাঁর লাশও পাওয়া যায়। ট্রাইব্যুনালে সাক্ষ্যদানকালে জবানবন্দিতে শহীদজায়া শ্যামলী নাসরিন চৌধুরী বলেন, ১৯৭১ সালের ১৫ ডিসেম্বর বিকেল সাড়ে চারটার দিকে আল-বদর বাহিনীর তিন সদস্য আমাদের পুরানা পল্টনের ভাড়া বাসায় আসে। সেই বাহিনীর সদস্যরা আমার স্বামী আলীম চৌধুরীর চোখ বেঁধে তাঁকে মাইক্রোবাসে করে তুলে নিয়ে যায়। এ সময় আলীম চৌধুরীর এক প্রশ্নের জবাবে একজন আল-বদর সদস্য জানায়, আল-বদরের হাই-কমান্ড মতিউর রহমান নিজামীর নির্দেশে তাঁকে তুলে নিয়ে যাওয়া হচ্ছে। বিজয়ের পর বধ্যভূমিতে কেমন ছিল লাশের পরিস্থিতি বিবরণ করতে গিয়ে এই সাহসী শহীদজায়া বলেন, ১৮ ডিসেম্বর রায়েরবাজার বধ্যভূমিতে অনেক বুদ্ধিজীবীর লাশের সঙ্গে আলীম চৌধুরীর লাশ পাওয়া যায়। তাঁর হাত পেছনে বাঁধা ছিল। এছাড়া গামছা দিয়ে তাঁর চোখ বাঁধা ছিল এবং সারা শরীরে বেয়নেটের অনেক আঘাত ও বুকে অনেক গুলির চিহ্ন ছিল। স্বাধীনতার পর দুই শিশুকন্যাকে নিয়ে শ্যামলী নাসরিন চৌধুরীর একাকী সংগ্রাম শুরু হয়। শ্যামলী নাসরিন চৌধুরী বাংলা ট্রিবিউনকে বলেন, ১৯৭১ সালের ১৬ ডিসেম্বর আমাদের চোখ ভেসে গেছে জলে, বুকে নেমে আসে কষ্টের পাথর। আজ ৪৪ বছর পর যখন সেই খুনিদের একের পর এক বিচার সম্পন্ন হচ্ছে তখন আমাদের পাথর নামতে শুরু করেছে। সর্বশেষ বুদ্ধিজীবী হত্যাকারী মুজাহিদের ফাঁসির মধ্য দিয়ে সেই চোখে এবারের বিজয় অন্যরকম। এবার আমরা উদযাপনের স্বপ্ন দেখতে পারি। এতদিন যে কষ্ট বুকে বয়ে বেড়িয়েছি সে কষ্ট লাঘব হয়েছে। ছবি: শহীদ জ্যোতির্ময় গুহঠাকুরতা ও শহীদ মেঘনা গুহঠাকুরতা আরেক বুদ্ধিজীবী শিক্ষক জ্যোতির্ময় গুহঠাকুরতাকে হত্যা করা হয় ২৫ মার্চ অপরারেশন সার্চলাইটে। সেই রাতে পাক সেনারা জোর করে তাঁকে ঘরের বাইরে টেনে নিয়ে যায়। নাম, ধর্ম নিশ্চিত হয়েই গুলি করা হয় তাঁকে। একটা গুলি ভেদ করে গেল তাঁর গ্রীবা। আবার একটি গুলি বিদ্ধ করল তাঁর কোমর। তারপরও তিনদিন বেঁচে ছিলেন ঢাকা বিশ্ববিদ্যালয়ের ইংরেজি বিভাগের অধ্যাপক জ্যোতির্ময় গুহঠাকুরতা। তার সন্তান মেঘনা গুহঠাকুরতা বলেন, মানবতাবিরোধী অপরাধের বিচারের মধ্য দিয়ে শহীদদের আত্মা শান্তি পেয়েছে বলে আমার বিশ্বাস। তিনি বলেন, শহীদ বুদ্ধিজীবী দিবস পালন করা হয় এই প্রেরণা থেকে যে, তারা যে মুক্তবুদ্ধি চর্চার মাধ্যমে স্বাধীনতা স্বাধীকার আন্দোলনের দিকে যাচ্ছিলেন সেটা দমনের পরিকল্পনা করা হয়েছিল। আজ যারা মুক্তবুদ্ধি চর্চা করছে তাদের ওপর একই কায়দায় হামলা শুরু হয়েছে। এর মধ্যে আমি একটা ধারাবাহিকতা দেখি এবং তার জন্য আমাদের এ বিজয় দিবসটাকে ভবিষ্যত প্রজন্ম যেন মুক্তবুদ্ধি চর্চা নির্বিঘ্নে করতে পারে এরকম সমাজের লক্ষে এগুতে হবে।", "url": "https://www.banglatribune.com/country/60975/%E0%A6%A8%E0%A6%BF%E0%A6%B0%E0%A7%8D%E0%A6%AD%E0%A6%BE%E0%A6%B0-%E0%A6%A8%E0%A6%BF%E0%A6%83%E0%A6%B6%E0%A7%8D%E0%A6%AC%E0%A6%BE%E0%A6%B8-%E0%A6%A8%E0%A6%BF%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%B6%E0%A6%B9%E0%A7%80%E0%A6%A6-%E0%A6%AC%E0%A7%81%E0%A6%A6%E0%A7%8D%E0%A6%A7%E0%A6%BF%E0%A6%9C%E0%A7%80%E0%A6%AC%E0%A7%80-%E0%A6%B8%E0%A7%8D%E0%A6%AC%E0%A6%9C%E0%A6%A8%E0%A7%87%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "উদিসা ইসলাম", "category": "country", "language": "bn", "token_count": 811, "scraped_at": "2026-02-05T12:50:55.857838"}
{"title": "সীমান্তে গোলাগুলি: মিয়ানমারের রাষ্ট্রদূতকে তলব", "body": "সম্প্রতি বান্দরবানে গোলাগুলির ঘটনায় বাংলাদেশের পররাষ্ট্র মন্ত্রণালয় তীব্র নিন্দা জানিয়েছে। শুক্রবার সকালে মিয়ানমারের রাষ্ট্রদূত মিও মিন্ট থানকে পররাষ্ট্র মন্ত্রণালয়ে ডেকে পাঠানো হয় এবং সরকারের অবস্থান উল্লেখ করে একটি কূটনৈতিক চিঠি (এইড মেমোয়ার) দেওয়া হয় তার কাছে। ১৪ ডিসেম্বর (সোমবার) বান্দরবানের নাইক্ষ্যংছড়ি উপজেলার আশারতলী সীমান্তে মিয়ানমারের সীমান্তরক্ষী বাহিনী বিজিপির মধ্যে গোলাগুলিতে এক বাংলাদেশি নিহত হয়। পরের দিন ১৫ ডিসেম্বর একই জায়গায় মিয়ানমারের বাহিনীর গুলিতে একজন আহত হয়। পররাষ্ট্র মন্ত্রণালয়ের একজন কর্মকর্তা এ ঘটনা সম্পর্কে বলেছেন, ‘এটি গ্রহণযোগ্য নয়। আমরা সাম্প্রতিক ঘটনার প্রতিবাদ করেছি এবং তাদেরকে আরও সংযত ব্যবহার করার আহ্বান জানিয়েছি।’ বাংলা ট্রিবিউনের বান্দরবান প্রতিনিধি জানান, সোমবার সকাল ৯টার দিকে জেলার আশারতলী সীমান্ত এলাকায় কাজ করতে গেলে মিয়ানমারের বিজিপির সদস্যরা অতর্কিত গুলি চালালে জয়নাল আবেদীন নামে এক বাংলাদেশি নিহত হন। তার বাড়ি নাইক্ষ্যংছড়ির আশারতলী এলাকায়। তার সঙ্গে থাকা আরও দুই বাংলাদেশি শ্রমিক পালিয়ে প্রাণে রক্ষা পায়। বান্দরবানের নাইক্ষ্যংছড়ি উপজেলা নির্বাহী কর্মকর্তা আবু শাফায়েত ঘটনার সত্যতা নিশ্চিত করে বাংলা ট্রিবিউনকে বলেন, আশারতলী সীমান্তের ৪৬ ও ৪৮ নং পিলারের কাছে কাজ করতে যাওয়ার সময় বিজিপি ছয় রাউন্ড গুলি করলে জয়নাল নিহত হয়। তিনি আরও বলেন, তার লাশ বিজিপি নিয়ে গেছে এবং এখনও ফেরত দেয়নি। এদিকে, এ ঘটনার পর ওই সীমান্ত এলাকায় বসবাসরতদের মধ্যে চরম আতঙ্ক ছড়িয়ে পড়েছে। মিয়ানমার সীমান্তে এর আগেও বেশ কয়েকবার এ ধরনের ঘটনা ঘটেছে।", "url": "https://www.banglatribune.com/country/62575/%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%97%E0%A7%8B%E0%A6%B2%E0%A6%BE%E0%A6%97%E0%A7%81%E0%A6%B2%E0%A6%BF-%E0%A6%AE%E0%A6%BF%E0%A7%9F%E0%A6%BE%E0%A6%A8%E0%A6%AE%E0%A6%BE%E0%A6%B0%E0%A7%87%E0%A6%B0-%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A6%A6%E0%A7%82%E0%A6%A4%E0%A6%95%E0%A7%87-%E0%A6%A4%E0%A6%B2%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 204, "scraped_at": "2026-02-05T12:50:57.773296"}
{"title": "ঢাবি শিক্ষক সমিতির নির্বাচনে সরকারপন্থি নীল দলের জয়", "body": "ঢাকা বিশ্ববিদ্যালয় (ঢাবি) শিক্ষক সমিতির নির্বাচনে সরকার সমর্থক শিক্ষকদের প্লাটফর্ম নীল দল সংখ্যাগরিষ্ঠতা পেয়েছে। সমিতির কার্যকরী পরিষদের ১৫টি পদের মধ্যে সভাপতি ও সাধারণ সম্পাদকসহ ১৪টি পদেই জয়ী হয়েছে তারা। বিএনপি-জামায়াত সমর্থীত সাদা দলের প্রার্থী একটি মাত্র পদে জয়ী হয়েছেন । নির্বাচন কমিশনার অধ্যাপক শরিফ উল্লাহ ভূইয়া আজ রবিবার ১৩ ডিসেম্বর বিকাল ৫টায় এ ফল ঘোষণা করেন। ‍এর আগে সকাল ১০টা থেকে দুপুর ২টা পর্যন্ত বিশ্ববিদ্যালয়ের ক্লাবে ভোটগ্রহণ অনুষ্ঠিত হয়। নির্বাচনে মোট ভোট পড়ে এক হাজার ৪৬৭টি।নির্বাচনে সভাপতি ও সাধারণ সম্পাদক পদে পুনঃনির্বাচিত হয়েছেন অধ্যাপক ফরিদ উদ্দিন আহমেদ এবং অধ্যাপক এএসএম মাকসুদ কামাল। এ ছাড়া সহ-সভাপতি নির্বাচিত হয়েছেন উদ্ভিদ বিজ্ঞানের অধ্যাপক ড. মো. ইমদাদুল হক, কোষাধ্যক্ষ বাণিজ্য অনুষদের ডিন অধ্যাপক ড. শিবলী রুবাইতুল ইসলাম এবং যুগ্ম সম্পাদক পদে নির্বাচিত হয়েছেন ইংরেজি বিভাগের সহকারী অধ্যাপক নীলিমা আকতার। কার্যকরী সদস্য পদে ভোটের ক্রমানুসারে বিজয়ীরা হলেন- রসায়ন বিভাগের অধ্যাপক ড. মো. আফতাব আলী শেখ, টিভি ও ফিল্ম স্টাডিজের চেয়ারম্যান অধ্যাপক শফিউল আলম ভুঁইয়া, কলা অনুষদের ডিন অধ্যাপক ড. মো. আখতারুজ্জামান, ক্রিমিনোলজির চেয়ারম্যান অধ্যাপক ড. মো. জিয়াউর রহমান, আন্তর্জাতিক হলের প্রভোস্ট অধ্যাপক ড. মো. লুৎফর রহমান, অনুজীব বিজ্ঞান বিভাগের অধ্যাপক ড. সাবিতা রিজওয়ানা রহমান, মুহসীন হলের প্রভোস্ট ড. মো. নিজামুল হক ভুঁইয়া, কবি জসীম উদদীন হলের প্রভোস্ট ড. মো. রহমত উল্লাহ, গণিত বিভাগের সহযোগী অধ্যাপক ড. চন্দ্রনাথ পোদ্দার এবং সিএসই বিভাগের সহযোগী অধ্যাপক মিসেস লাফিফা জামাল। বিজয়ী সদস্যদের মধ্যে একমাত্র লুৎফর রহমানই সাদা দলের। এদিকে,নীল দল থেকে বেরিয়ে আলাদা প্যানেল দিলেও কোনও প্রার্থীকেই জয়ী করতে পারেননি গ্রগতিশীল শিক্ষকদের গোলাপী প্যানেল।", "url": "https://www.banglatribune.com/country/60853/%E0%A6%A2%E0%A6%BE%E0%A6%AC%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%B8%E0%A6%AE%E0%A6%BF%E0%A6%A4%E0%A6%BF%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8%E0%A7%87-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%AA%E0%A6%A8%E0%A7%8D%E0%A6%A5%E0%A6%BF-%E0%A6%A8%E0%A7%80%E0%A6%B2-%E0%A6%A6%E0%A6%B2%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 235, "scraped_at": "2026-02-05T12:50:59.557709"}
{"title": "৮ ডিসেম্বর চাঁদপুর মুক্ত দিবস", "body": "৮ ডিসেম্বর চাঁদপুর মুক্ত দিবস। ১৯৭১ সালের এ দিনে পাক হানাদার বাহিনীর কবল থেকে মুক্ত হয়েছিল চাঁদপুর জেলা।লাকসাম ও মুদাফ্ফরগঞ্জ মুক্ত হবার পর তৎকালীন চাঁদপুর মহকুমা জেলায় সর্বশেষ যুদ্ধ সংগঠিত হয়েছিল ৭ ডিসেম্বর। যৌথ বাহিনী হাজীগঞ্জ দিয়ে ৬ ডিসেম্বর চাঁদপুর আসতে থাকলে মুক্তিসেনা কর্তৃক হানাদার বাহিনী প্রতিরোধের সম্মুখীন হয়।ভারতের মাউন্ট্নে ব্রিগেড ও ইস্টার্ন সেক্টরের মুক্তিযোদ্ধারা যৌথ আক্রমন চালায়। দিশেহারা হয়ে পাকিস্তান ৩৯ অস্থায়ী ডিভিশনের কমান্ডিং অফিসার মেজর জেনারেল রহিম খান চাঁদপুর থেকে পলায়ন করেন। ৩৬ ঘন্টা তীব্র লড়াইয়ের পর ৮ ডিসেম্বর জেলার হাজীগঞ্জ এবং বিনা প্রতিরোধেই চাঁদপুর শহর মুক্ত হয়। চাঁদপুর মুক্ত দিবস উপলক্ষে ১৯৯২ সাল থেকে শহরের হাসান আলী স্কুল মাঠে মুক্তিযুদ্ধের বিজয় মেলা অনুষ্ঠিত হয়ে আসছে। এবারও ডিসেম্বর মাসব্যাপী বিজয় মেলার আয়োজন করা হয়েছে। চাঁদপুর মুক্ত দিবস উপলক্ষে বিভিন্ন কর্মসূচি গ্রহণ করা হয়েছে।", "url": "https://www.banglatribune.com/country/59597/%E0%A7%AE-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%9A%E0%A6%BE%E0%A6%81%E0%A6%A6%E0%A6%AA%E0%A7%81%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁদপুর প্রতিনিধি", "category": "country", "language": "bn", "token_count": 125, "scraped_at": "2026-02-05T12:51:01.570896"}
{"title": "নির্মাণকাজের সময় বোমা বিস্ফোরণ, ২ শ্রমিক আহত", "body": "যশোরের শার্শা উপজেলার বালুন্ডা গ্রামে বোমা বিস্ফোরণে আব্দুল কাদের (৩৫) ও জাকির হোসেন (৪০) নামে দুই যুবক গুরুতর জখম হয়েছেন। বুধবার (৪ ফেব্রুয়ারি) সকাল ৯টার দিকে জাকির হোসেন নামে এক ব্যক্তির বাড়ির টয়লেট নির্মাণের জন্য মাটি খোঁড়ার সময় বিকট শব্দে বোমা বিস্ফোরিত হয়। এ সময় কাদের এবং জাকির মারাত্মক জখম হন। স্থানীয় ও পুলিশ সূত্রে জানা যায়, বালুন্ডা গ্রামের কাচারি পুকুর পাড় এলাকায় সকালে মালয়েশিয়া প্রবাসী জাকির হোসেনের বাড়িতে শৌচাগারের হাউজ নির্মাণের জন্য মাটি কাটছিলেন শ্রমিক কাদের ও জাকির। এ সময় হঠাৎ বিকট শব্দে মাটির নিচে পুঁতে রাখা একটি বোমা বিস্ফোরিত হয়। বিস্ফোরণের শব্দে গোটা এলাকা কেঁপে ওঠে এবং শ্রমিক কাদের ও জাকির রক্তাক্ত অবস্থায় মাটিতে লুটিয়ে পড়েন। জাকিরের বাবা আব্দুল গনি ঢালী বলেন, ‘আমার ছেলের বাড়িতে শৌচাগার তৈরির করার জন্য দুই জন শ্রমিক মাটি কাটছিলেন। এক পর্যায়ে হঠাৎ মাটির নিচে থাকা একটি বোমা বিস্ফোরিত হয়। বিস্ফোরণে জাকির হোসেন নামে এক শ্রমিকের শরীর ও মুখমণ্ডল মারাত্মকভাবে ক্ষতিগ্রস্ত হয়েছে।’ শার্শা থানার ভারপ্রাপ্ত কর্মকর্তা (ওসি) মারুফ হোসেন জানান, বোমা বিস্ফোরণের খবর পাওয়ার পরপরই পুলিশ ঘটনাস্থল পরিদর্শন করেছে। ধারণা করা হচ্ছে, আগে থেকে কেউ নাশকতার উদ্দেশ্যে মাটির নিচে বোমাটি পুঁতে রেখেছিল। বিস্ফোরণের স্থান থেকে আলামত সংগ্রহ করা হয়েছে। সেখানে আরও বোমা পুঁতে রাখা আছে কিনা তা খতিয়ে দেখা হচ্ছে বলেও জানান তিনি।", "url": "https://www.banglatribune.com/country/932523/%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3%E0%A6%95%E0%A6%BE%E0%A6%9C%E0%A7%87%E0%A6%B0-%E0%A6%B8%E0%A6%AE%E0%A7%9F-%E0%A6%AC%E0%A7%8B%E0%A6%AE%E0%A6%BE-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3-%E0%A7%A8-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%86%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল (যশোর) প্রতিনিধি", "category": "country", "language": "bn", "token_count": 199, "scraped_at": "2026-02-05T12:51:03.533414"}
{"title": "স্মৃতিকাতর উইনিং সন্ধ্যা এবং ‘বহু-দূরে’", "body": "বছরের প্রথম দিনে (শুক্রবার) আবার অ্যালবামে ফিরলো ৯০ দশকের জনপ্রিয় ব্যান্ড উইনিং। এদিন সন্ধ্যায় ঢাকা ক্লাবের বেঙ্গল লাউঞ্জে মোড়ক উন্মোচন করা হয় অ্যালবামটির। টানা ২০ বছর পর প্রকাশিত ‘বহু-দূরে’ শীর্ষক এ অ্যালবামে ভালবাসা ও প্রকৃতি নির্ভর মোট ১২টি গান স্থান পেয়েছে। মোড়ক উন্মোচন অনুষ্ঠানে উপস্থিত ছিলেন ব্যান্ডের বর্তমান চার সদস্য জামান আলী চন্দন(ভোকাল ও গিটার), মোহাম্মদ শামসুন নুর রঞ্জন (ড্রামস ও ভোকাল), এস এম মশিউর রহমান শেলী (বেজ), বিপ্লব আশরাফ (কিবোর্ড)সহ দেশের অন্যতম সংগীত শিল্পী তপন চৌধুরী, ফুয়াদ নাসের বাবু, লাবু রহমান, আশিকুজ্জামান টুলু , লাবিব মাহমুদ সহ আরও অনেকে। যারা প্রত্যেকেই নিজ বক্তব্যে, উইনিং প্রসঙ্গে স্মৃতিকাতর হয়ে পড়েন। এ সময় ব্যান্ডের সদস্য রঞ্জন অ্যালবামটির নামকরন নিয়ে বলেন, ‘‘আজ আমাদের ব্যান্ডের বয়স ৩৩ বছর। দীর্ঘদিনের এ পথ চলায় আমরা আসলে সবাই বহুদূরে চলে গেছি। বন্ধু থেকে বহুদূরে, দেশ থেকে বহুদূরে, গান থেকে বহুদূরে। তারপরেও আমাদের আগের কথা মনে পড়ে। পুরনো সব স্মৃতি মনে পড়ে। আর এ কারণেই অ্যালবামটির নামকরণ করা হয়েছে ‘বহু-দূরে’।’’ গানের রেকর্ডিং প্রসঙ্গ টেনে ব্যান্ডের ভোকাল ও গিটারিস্ট চন্দন বলেন, ‘অ্যালবামের কাজটি করতে শুধু ঢাকায় আসতে হয়েছে কয়েকবার। এছাড়া গানের মিক্সিং ও মাস্টারিংয়ের সব কাজ হয়েছে কানাডায় ওয়ান ফ্রেস স্টুডিওতে।’ তবে আপাতত কোনও কনসার্ট করার পরিকল্পনা নেই বলেও যোগ করেন তিনি। বহুবছর যাবৎ উইনিং এর সদস্যরা দেশের বাইরে থাকলেও, তারা দেশের অসংখ্য সংগীত শ্রোতার বুকের মাঝে এখনও বেঁচে আছেন বলে মন্তব্য করেন সংগীত শিল্পী তপন চৌধুরী। তিনি বলেন, ‘এতগুলো পছন্দের মানুষকে এক সঙ্গে দেখার চেয়ে আনন্দের আর কি হতে পারে।’ বক্তব্যের শেষে ব্যন্ডদল সদস্যরা অ্যালবামটির বাজারজাতকরন থেকে শুরু করে আয়োজনকারী মিডিয়া এজেন্সি ‘মোর দেন ওয়ার্ডস’ এর সদস্যদের প্রতি কৃতজ্ঞতা প্রকাশ করেন। বহু দূরে অ্যালবামটি প্রকাশের এই সকল আয়োজন করে প্রতিষ্ঠানটি। উল্লেখ্য, উইনিং প্রথম দুটি অ্যালবাম শ্রোতাদের জন্য বাজারে এনেছিল ১৯৯১ সালে সেলফ টাইটেল ‘উইনিং’ ও ১৯৯৫ সালে দ্বিতীয় অ্যালবাম ‘অচেনা শহর’ নামে। তৃতীয় অ্যালবাম ‘বহু-দূরে’ মিডিয়া অ্যাজেন্সি মোর দেন ওয়ার্ডস ছাড়াও বাজারজাত করছে আইসক্রিম প্রস্তুতকারী প্রতিষ্ঠান বেলিসিমো।", "url": "https://www.banglatribune.com/entertainment/songs/66455/%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%95%E0%A6%BE%E0%A6%A4%E0%A6%B0-%E0%A6%89%E0%A6%87%E0%A6%A8%E0%A6%BF%E0%A6%82-%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE-%E0%A6%8F%E0%A6%AC%E0%A6%82-%E2%80%98%E0%A6%AC%E0%A6%B9%E0%A7%81-%E0%A6%A6%E0%A7%82%E0%A6%B0%E0%A7%87%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 299, "scraped_at": "2026-02-05T12:51:05.715965"}
{"title": "সিলেটে ছুরিকাঘাতে দুই শ্রমিকের মৃত্যু", "body": "সিলেট সদর উপজেলার খাদিম বিসিক শিল্পনগরী এলাকায় সন্ত্রাসীদের ছুরিকাঘাতে খাদ্য প্রস্তুতকারী প্রতিষ্ঠান বনফুলের দুই ফ্যাক্টরি শ্রমিক নিহত হয়েছেন। নিহতরা হলেন, শরীয়তপুর জেলার বাসিন্দা তাফু (৪০) ও চাঁদপুর জেলার বাসিন্দা রাজু (২২)। এছাড়া, রাসেল(২২) নামে আরেক শ্রমিক আহত হয়েছেন। শুক্রবার সন্ধ্যায় এ দুর্ঘটনা ঘটে।সিলেট মেট্রোপলিটন পুলিশের এডিসি (সদর দক্ষিণ) জেদান আল মুসা জানান, কী কারণে এ ঘটনা ঘটেছে, তা এই মুহূর্তে বলা যাচ্ছে না। তবে পুলিশ রহস্য উদঘাটনের চেষ্টা চালাচ্ছে।ওসমানী মেডিক্যাল কলেজ হাসপাতালের ইমার্জেন্সি মেডিক্যাল অফিসার ডা. উজ্জ্বল জানান, সন্ধ্যা ৭টার দিকে বনফুলের দুই কর্মীকে মৃত অবস্থায় হাসপাতালে আনা হয়েছে। বনফুল সিলেট অঞ্চলের ডিজিএম আব্দুল হক জানান, শুক্রবারে তাদের ৯০ ভাগ কর্মী ছুটি ভোগ করেন। কয়েকজন কর্মী অবস্থান করেন ফ্যাক্টরির ভেতরে। সন্ধ্যার দিকে তাদের তিন কর্মী ফ্যাক্টরির বাইরে হাটা-চলা করার সময় দুর্বৃত্তরা তাদেরকে ছুরিকাঘাত করে। এতে দুজন নিহত এবং একজন আহত হন। পরে এলাকাবাসী তাদেরকে উদ্ধার করে ওসমানী হাসপাতালে নিয়ে যান।/এআর/", "url": "https://www.banglatribune.com/country/sylhet/68207/%E0%A6%B8%E0%A6%BF%E0%A6%B2%E0%A7%87%E0%A6%9F%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%A6%E0%A7%81%E0%A6%87-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি", "category": "country", "language": "bn", "token_count": 140, "scraped_at": "2026-02-05T12:51:07.621433"}
{"title": "বাড়ি বিক্রি করছেন টম ক্রুজ", "body": "যুক্তরাজ্যের ওয়েস্ট সাসেক্সের বাড়িটি বিক্রি করে দিতে যাচ্ছেন হলিউড সুপারস্টার টম ক্রুজ। সাবেক স্ত্রী কেটি হোমসকে সঙ্গে নিয়ে ২০০৬ সালে বাড়িটি কিনেছিলেন তিনি।ডরম্যানস পার্কের প্রান্তভাগে অবস্থিত ১১ হাজার ৩৩১ বর্গফুটের বাড়িটি বিক্রির জন্য সাড়ে ৪৯ লাখ পাউন্ড দাম নির্ধারণ করেছেন ক্রুজ।ব্রিটিশ সংবাদমাধ্যম দ্য টেলিগ্রাফ জানায়, ২০০৬ সালে টম যখন বাড়িটি কেনেন, তখন এর দাম ছিল ৩০ লাখ পাউন্ডের চেয়ে সামান্য কিছু বেশি। লন্ডনের ৩০ মাইল দক্ষিণে অবস্থিত বাড়িটি যুক্তরাজ্যের চার্চ অব সায়েন্টোলজির সদর দফতর থেকে অল্প কয়েক মাইল দূরে।সূত্রের বরাতে ব্রিটিশ সংবাদমাধ্যম ডেইলি মিরর জানায়, বাড়িটিতে ৫-৬টি শয়ন কক্ষ এবং ৮টি বাথরুম রয়েছে। টেনিস কোর্ট, আউটডোর সুইমিং পুল, বিলিয়ার্ডস রুম, হট টাব, সিনেমা, ড্যান্স স্টুডিও এবং জিমন্যাসিয়ামবিশিষ্ট জাঁকজমকপূর্ণ বাড়িটি নির্মিত হয়েছিল ২০০৩ সালে। সূত্র: দ্য টেলিগ্রাফ,ডেইলি মিরর", "url": "https://www.banglatribune.com/entertainment/65353/%E0%A6%AC%E0%A6%BE%E0%A7%9C%E0%A6%BF-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF-%E0%A6%95%E0%A6%B0%E0%A6%9B%E0%A7%87%E0%A6%A8-%E0%A6%9F%E0%A6%AE-%E0%A6%95%E0%A7%8D%E0%A6%B0%E0%A7%81%E0%A6%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 117, "scraped_at": "2026-02-05T12:51:09.670573"}
{"title": "আ. লীগের দুই গ্রুপের সংঘর্ষে আহত ২০", "body": "নরসিংদীর রায়পুরায় আধিপত্য বিস্তারকে কেন্দ্র করে আওয়ামী লীগের দুই গ্রুপের মধ্যে সংঘর্ষে নারী ও শিশুসহ ২০ জন আহত হয়েছেন। এ সময় অর্ধ শতাধিক বাড়িঘর ভাঙচুর, লুটপাট ও অগ্নিসংযোগের ঘটনা ঘটেছে। রবিবার সকাল থেকে বিকাল ৩টা পর্যন্ত এ সংঘর্ষের ঘটনা ঘটে। রায়পুরা থানার ভারপ্রাপ্ত কর্মকর্তা (ওসি) আজহারুল ইসলাম এ তথ্য জানান।প্রত্যক্ষদর্শীরা জানান, বিক্ষিপ্তভাবে রায়পুরা উপজেলার মির্জাপুর ইউনিয়নের পিরিজকান্দি, পীরপুর, মধ্যপাড়া ও বাজুইন্যাপাড়ায় এ সংঘর্ষ চলে।পুলিশি গ্রেফতার এড়াতে আহতরা বিভিন্ন স্থানে আত্মগোপনে চিকিৎসা নেওয়ায় তাৎক্ষণিকভাবে তাদের নাম পরিচয় পাওয়া যায়নি। তবে টেটাবিদ্ধ হয়ে গুরুতর আহত অবস্থায় বিল্লাল হোসেন নামে একজনকে বাজিতপুর জহিরুল ইসলাম মেডিক্যাল কলেজ হাসপাতালে পাঠানো হয়েছে বলে জানান স্থানীয়রা। পুলিশ জানায়, গ্রামে আধিপত্য বিস্তারকে কেন্দ্র করে মির্জাপুর ইউনিয়ন আওয়ামী লীগের নেতা আসাদ মিয়ার সঙ্গে দীর্ঘদিন ধরে একই ইউনিয়ন আওয়ামী লীগের সাধারণ সম্পাদক মোশারফ হোসেনের বিরোধ চলে আসছিল। এ বিরোধের কারণে শনিবার সন্ধ্যায় মোশারফ হোসেনের লোকজন আসাদ মিয়ার তিন সমর্থককে কুপিয়ে মারাত্মক আহত করেন। স্থানীয় লোকজন তাদের উদ্ধার করে ভৈরব উপজেলা স্বাস্থ্য কমপ্লেক্সে ও পরে উন্নত চিকিৎসার জন্য বাজিতপুর জহিরুল ইসলাম মেডিক্যাল কলেজ হাসপাতালে ভর্তি করেন। এ ঘটনার জের ধরে আসাদ মিয়ার লোকজন সংগঠিত হয়ে রবিবার সকাল ৮টার দিকে মোশারফ হোসেনের সমর্থকদের উপর হামলা চালায়। এতে মোশারফ হোসেনের লোকজন প্রতিহত করতে এগিয়ে আসলে উভয় পক্ষের মধ্যে সংঘর্ষ বাধে। এক পর্যায়ে উক্ত সংঘর্ষ পাশাপাশি অবস্থিত চার গ্রামে ছড়িয়ে পড়ে। এ সময় সংঘর্ষে কয়েকজন নিহত হওয়ার গুজব ছড়িয়ে পড়লে উভয়পক্ষের লোকজনের মধ্যে ধাওয়া-পাল্টা ধাওয়া, বাড়িঘর ভাঙচুর, লুটপাট ও অগ্নিসংযোগ শুরু হয়। ঘটনার খবর পেয়ে রায়পুরা থানার ভারপ্রাপ্ত কর্মকর্তা (ওসি) আজহারুল ইসলামের নেতৃত্বে পুলিশ ঘটনাস্থলে পৌঁছলেও বেলা ১২টা পর্যন্ত পুলিশ সংঘর্ষস্থলে প্রবেশ করতে পারেনি। বেলা ১টার দিকে নরসিংদী থেকে বিপুল সংখ্যক পুলিশ ঘটনাস্থলে পৌঁছে দীর্ঘ ১ ঘণ্টা চেষ্টা চালিয়ে গ্রামে প্রবেশ করলে সংঘর্ষকারীরা ছত্রভঙ্গ হয়ে যায়। পরে বেলা ৩টার দিকে পরিস্থিতি নিয়ন্ত্রণে আসে। পরবর্তী সংঘর্ষ এড়াতে এলাকায় অতিরিক্ত পুলিশ মোতায়েন রয়েছে।", "url": "https://www.banglatribune.com/country/mymensing/66799/%E0%A6%86.-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A6%E0%A7%81%E0%A6%87-%E0%A6%97%E0%A7%8D%E0%A6%B0%E0%A7%81%E0%A6%AA%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%86%E0%A6%B9%E0%A6%A4-%E0%A7%A8%E0%A7%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নরসিংদী প্রতিনিধি", "category": "country", "language": "bn", "token_count": 287, "scraped_at": "2026-02-05T12:51:11.650839"}
{"title": "রায় শুনে কান্নায় ভেঙে পড়লেন সালমান, ভক্তদের উল্লাস", "body": "হিট অ্যান্ড রান মামলায় বলিউড তারকা সালমান খান খালাস পেয়েছেন। বৃহস্পতিবার মুম্বাই হাইকোর্ট সালমানকে অভিযোগ থেকে মুক্তি দেয়। আদালতে পরিবারের সঙ্গে উপস্থিত সালমান রায় শুনে ভেঙে পড়েন। রায় ঘোষণার পর সালমান ভক্তরা ‘কিক’ সিনেমার গান ‘জুম্মে কি রাত হে’ গেয়ে উচ্ছ্বাস প্রকাশ করে। রায়ের পর প্রতিক্রিয়ায় সালমান বলেন, ‘নিম্ন আদালতের রায় ছিল পক্ষপাতপূর্ণ।’ বৃহস্পতিবার হাইকোর্ট রায়ে বলেছেন, প্রসিকিউশন যেসব প্রমাণাদি হাজির করেছেন তাতে সালমানকে অভিযুক্ত করা যায় না।মুম্বাইয়ে সালমানের বাসায় সামনে তার ভক্ত জড়ো হয়ে উল্লাস করে। বৃহস্পতিবার সকাল থেকেই বান্দ্রার গ্যালাক্সি অ্যাপার্টমেন্ট পরিণত হয় ভক্তদের সমুদ্রে। দুপুর ১টা ৪০ মিনিটে বিচারক যখন রায় ঘোষণা করেন তখন শুধু সালমানের সন্তানসম্ভবা বোন অর্পিতা বাসায় উপস্থিত ছিলেন। রায় ঘোষণার এক ঘণ্টা আগে সালমান কারজাট স্টুডিওতে ‘সুলতান’-এর শ্যুটিং থেকে গাড়ি চালিয়ে আদালতে উপস্থিত হন। এর আগে সকালেই সালমানের বাবা সেলিম খান অ্যাপার্টমেন্ট ত্যাগ করেন। বোন আলভিরা ও দেহরক্ষী শেরাও আদালতে উপস্থিত ছিলেন। বিকালে ভক্তদের সঙ্গে মিডিয়ার লোকেরাও জড়ো হতে থাকে, বাড়ানো হয় পুলিশের উপস্থিতি। বেশ কিছু ভক্ত এসেছেন কলকাতা ও নাগপুরের মতো দূরের এলাকা থেকে। কাশ্মির থেকে আসা এক নারী ভক্ত বলেন, ‘আমরা হাঁফ ছেড়ে বাঁচলাম। হয়ত সালমান ভুল করেছেন কিন্তু তা দুর্ঘটনাবশত।’ পড়ন্ত বিকালে গ্যালাক্সি অ্যাপার্টমেন্টের সামনের রাস্তায় জড়ো ভক্তদের সংখ্যা ধীরে ধীরে কমতে থাকে। ভক্তরা এসময় ২০১৪ সালে মুক্তি পাওযা সালমানের কিক সিনেমার জুম্মে কি রাত গান গেয়ে ও সমস্বরে হিপ হিপ হুররে চিৎকারে উল্লাস করে। এনডিটিভিকে ভক্তরা জানায়, তারা সালমানের পরবর্তী সিনেমা `সুলতান’-এর অপেক্ষা করছেন। সালমানের ৫০তম জন্মদিন পালনের প্রস্তুতিও আগে থেকে শুরু হয়ে গেছে বলে জানান তারা। এই ডিসেম্বরের ২৭ তারিখ সালমানের ৫০ বছর পূর্ণ হতে যাচ্ছে। আজ বাসায় ফিরলে উষ্ণ অভ্যর্থনা পাবেন বলে আশা করা হচ্ছে। সালমানের এক প্রতিবেশি আশঙ্কা করছেন রাস্তায় যানজট লাগতে পারে। চলতি বছরের মে মাসে যখন দায়রা বিচারিক আদালত সালমানকে দোষী সাব্যস্ত করেন তার অ্যাপার্টমেন্টে তারকাদের পদচারণা ছিল। এসেছিলেন শাহরুখ খান, আমির খান, হৃত্কিক রোশান, প্রীতি জিনতা ও সোনাক্ষী সিনহা। এবার বৃহস্পতিবার সকালে শুধু মুম্বাইয়ের রাজনীতিক বাবা সিদ্দিক এসেছিলেন। এনডিটিভিকে তিনি বলেন, ‘ আমাদের আশঙ্কা দূর হলো। সালমানের পরিবার, বন্ধু-বান্ধব ও শুভাকাঙ্ক্ষীদের জন্য এটা সুসংবাদ।’ টুইটারে বলিউড তারকাদের পক্ষ থেকে সালমানকে অভিনন্দন জানানোর হিড়িক পড়েছে। হিরো সিনেমার সহ-পরিচালক সুভাষ ঘাই টুইটে লিখেছেন, ‘ঈশ্বর ভালো মানুষের প্রতি সব সময় সদয় ছিলেন।’ ২০০৫ সালে সালমানের ‘লাকি: নো টাইম ফর লাভ’ সিনেমার চিত্রনাট্য লেখক মিলাপ জাভেরি লিখেছেন, ‘ন্যায় প্রতিষ্ঠিত হয়েছে।’ ২০০২ সালের সেপ্টেমরে মাতাল অবস্থায় গাড়ি চালিয়ে এক পথচারীকে হত্যার অভিযোগ আনা হয় সালমানের বিরুদ্ধে। চলতি বছরের মে মাসে সালমানকে দোষী সাব্যস্ত করে পাঁচ বছরের কারাদণ্ড দেয় দায়রা আদালত। নিম্ন আদালতের এই রায়ের দুই দিন পর সালমান হাইকোর্ট থেকে জামিন পান। এ বছর সালমান খান দুটি ব্লক বাস্টার সিনেমা উপহার দিয়েছেন। সিনেমা দুটি হচ্ছে বজরঙ্গি ভাইজান ও প্রেম রতন ধন পায়ো। শুধু ভারতেই ৫০০ কোটি রুপি কিরে আয় করেছে সিনেমা দুটি।", "url": "https://www.banglatribune.com/entertainment/61795/%E0%A6%B0%E0%A6%BE%E0%A7%9F-%E0%A6%B6%E0%A7%81%E0%A6%A8%E0%A7%87-%E0%A6%95%E0%A6%BE%E0%A6%A8%E0%A7%8D%E0%A6%A8%E0%A6%BE%E0%A7%9F-%E0%A6%AD%E0%A7%87%E0%A6%99%E0%A7%87-%E0%A6%AA%E0%A7%9C%E0%A6%B2%E0%A7%87%E0%A6%A8-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8-%E0%A6%AD%E0%A6%95%E0%A7%8D%E0%A6%A4%E0%A6%A6%E0%A7%87%E0%A6%B0-%E0%A6%89%E0%A6%B2%E0%A7%8D%E0%A6%B2%E0%A6%BE%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 434, "scraped_at": "2026-02-05T12:51:13.617455"}
{"title": "লেনদেন শেষ হলো নেতিবাচক প্রবণতায়", "body": "সপ্তাহের শেষ দিন দেশের পুঁজিবাজারে সূচক পরিবর্তন ছিল মিশ্র এবং সামান্য। পাশাপাশি দুই বাজারে আগের দিনের তুলনায় টাকার অঙ্কে লেনদেনের পরিমাণ কিছুটা কমেছে । এর মধ্যে ডিএসইতে কমেছে ১ দশমিক ৮৫ শতাংশ। আর সিএসইতে কমেছে ৫ দশমিক ৫৬ শতাংশ।এ ছাড়া, ডিএসই ও সিএসইতে অধিকাংশ কোম্পানির শেয়ার দর কমেছে। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) বৃহস্পতিবার ডিএসইএক্স সূচক কমেছে প্রায় ৪ পয়েন্ট। ফলে দিনের লেনদেন শেষে সূচকটি নেমে আসে ৪ হাজার ৫৮৩ পয়েন্টে। ২ পয়েন্ট কমে ডিএস৩০ সূচক রয়েছে ১ হাজার ৭৪১ পয়েন্টে। তবে, ডিএসইএস বা শরীয়াহ সূচক দশমিক ৫৮ পয়েন্ট বেড়ে অবস্থান করছে ১ হাজার ১০৫ পয়েন্টে।এ দিন ডিএসইতে ৩২২টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১৩৫টির, কমেছে ১৪১টির এবং অপরিবর্তিত রয়েছে ৪৬টির।বৃহস্পতিবার ডিএসইতে লেনদেন কমেছে ৭ কোটি ৭ লাখ টাকা। এ দিন বাজারে লেনদের হয়েছে ৩৭৪ কোটি ৩৪ লাখ টাকা। বুধবার লেনদেন হয়েছিল ৩৮১ কোটি ৪১ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো বেক্সিমকো ফার্মা, ডেল্টা লাইফ ইন্স্যুরেন্স, স্কয়ার ফার্মা, আলহাজ্ব টেক্সটাইাল, আফতাব অটো, বিএসআরএম স্টিল, কেডিএস অ্যাক্সেসিরজ, কাশেম ড্রাইসেলস, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, এবং শাশা ডেনিমস। চট্টগ্রাম স্টক একচেঞ্জে (সিএসই) বৃহস্পতিবার সার্বিক সূচক সিএএসপিআই কমেছে ২৬ পয়েন্ট। ফলে দিনের লেনদেন শেষে সূচকটি নেমে আসে ১৩ হাজার ৯৭৩ পয়েন্টে। এ ছাড়া, সিএসইএক্স ১৬ পয়েন্ট কমেছে। তবে, সিএসই৩০ সূচক ৩ পয়েন্ট বেড়েছে। এ দিন সিএসইতে ২৪৭টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ৯৪টির, কমেছে ১১৭টির এবং অপরিবর্তিত রয়েছে ৩৬টির। বৃহস্পতিবার সিএসইতে লেনদেন কমেছে ১ কোটি ৫১ লাখ টাকা। এ দিন বাজারে ২৫ কোটি ৬৭ লাখ টাকার শেয়ার লেনদেন হয়েছে। বুধবার লেনদেন হয়েছিল ২৭ কোটি ১৮ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, সিমটেক্স, কেডিএস অ্যাক্সেসরিজ, বিএসআরএম স্টিল এবং ইউনাইটেড এয়ার।", "url": "https://www.banglatribune.com/business/stock-exchange/59385/%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8-%E0%A6%B6%E0%A7%87%E0%A6%B7-%E0%A6%B9%E0%A6%B2%E0%A7%8B-%E0%A6%A8%E0%A7%87%E0%A6%A4%E0%A6%BF%E0%A6%AC%E0%A6%BE%E0%A6%9A%E0%A6%95-%E0%A6%AA%E0%A7%8D%E0%A6%B0%E0%A6%AC%E0%A6%A3%E0%A6%A4%E0%A6%BE%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 293, "scraped_at": "2026-02-05T12:51:15.714656"}
{"title": "ইউরোর আদলে আসিয়ান অর্থনৈতিক জোটের যাত্রা", "body": "ইউরোর আদলে আসিয়ান অর্থনৈতিক জোটের যাত্রা শুরু হয়েছে। তবে বিশ্লেষকরা বলছেন, এ ধরনের প্রকৃত একক বাজারের বাস্তবতার জন্য আরও বহুপথ বাকি আছে।দশ সদস্য বিশিষ্ট দক্ষিণ-পূর্ব এশিয়ার দেশসমূহের সংগঠন (আসিয়ান) এ উদ্যোগকে ‘মাইলফলক’ হিসেবে অভিহিত করেছে।আসিয়ান অর্থনৈতিক সম্প্রদায় (এইসি) একটি একক বাজারে পরিণত হবে। এ বাজারে পণ্য, মূলধন এবং দক্ষ জনশক্তি অবাধে চলাচলে কোনো বাধা থাকবে না। এর ফলে অঞ্চলটি বিদেশি বিনিয়োগ আকর্ষণে চীনের সঙ্গে পাল্লা দিতে সক্ষম হবে বলে মনে করা হচ্ছে।আসিয়ানে সদস্য রাষ্ট্র সিঙ্গাপুরের পররাষ্ট্রমন্ত্রী বিবিয়ান বালাকৃঞ্চ বলেন, “নতুন এ জোট এ অঞ্চলের অর্থনৈতিক প্রবৃদ্ধিতে গুরুত্বপূর্ণ অবদান রাখার পাশাপাশি সব দেশের উন্নয়ন সংঘটনের সুযোগ তৈরি করবে।” তবে বিশেষজ্ঞরা বলছেন, এ ধরনের উদ্যোগ অসম্ভব না হলেও কঠিন। এইসি’কে ‘নো গেইম চেঞ্জার’ উল্লেখ করে গবেষণা জোট ক্যাপিটাল ইকনোমিক্স বলছে, অশুল্ক বাধা এবং অবকাঠামো উন্নয়নসহ প্রধান প্রধান চ্যালেঞ্জ মোকাবেলায় এ জোট ঘাটতির মুখে পড়তে পারে। তাদের মতে, সদস্য রাষ্ট্রগুলোর অভ্যন্তরীণ বিষয়ে হস্তক্ষেপ না করার প্রথা আসিয়ানে চালু রয়েছে। কমপ্লায়েন্স পূরণে ব্যর্থ হলে জরিমানা, এবং একটি কেন্দ্রীয় নিয়ন্ত্রণ ব্যবস্থার ঘাটতিতে চ্যালেঞ্জগুলো মোকাবেলায় বড় ধরনের সমস্যা সম্মুখীন হতে হবে। সূত্র: টাইমস অব ইন্ডিয়া।", "url": "https://www.banglatribune.com/business/66191/%E0%A6%87%E0%A6%89%E0%A6%B0%E0%A7%8B%E0%A6%B0-%E0%A6%86%E0%A6%A6%E0%A6%B2%E0%A7%87-%E0%A6%86%E0%A6%B8%E0%A6%BF%E0%A7%9F%E0%A6%BE%E0%A6%A8-%E0%A6%85%E0%A6%B0%E0%A7%8D%E0%A6%A5%E0%A6%A8%E0%A7%88%E0%A6%A4%E0%A6%BF%E0%A6%95-%E0%A6%9C%E0%A7%8B%E0%A6%9F%E0%A7%87%E0%A6%B0-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিজনেস ডেস্ক", "category": "business", "language": "bn", "token_count": 169, "scraped_at": "2026-02-05T12:51:17.707843"}
{"title": "চীন-বাংলাদেশ ম্যানগ্রোভ সহযোগিতা সভা খুলনায় অনুষ্ঠিত", "body": "এশিয়ার ম্যানগ্রোভ রক্ষায় সমন্বিত আঞ্চলিক উদ্যোগ নেওয়ার কোনও বিকল্প নেই। এক্ষেত্রে সরকারি ও বেসরকারি পর্যায়ে বাংলাদেশের নেতৃত্বের ভূমিকা নেওয়া উচিৎ। কেননা এদেশে রয়েছে পৃথিবীর সবচেয়ে বড় ম্যানগ্রোভ বন।সোমবার খুলনা’র হোটেল রয়্যাল ইন্টারন্যাশনালে আয়োজিত ‘চায়না-বাংলা ম্যানগ্রোভ কোঅপারেশন’ শীর্ষক এক মতবিনিময় সভায় বক্তারা এ কথা বলেন।বাংলাদেশের ‘উপকূলীয় জীবনযাত্রা ও পরিবেশ কর্মজোট (ক্লিন)’এবং তাইওয়ানের সি ফাউন্ডেশন, দক্ষিণ কোরিয়ার ইকোপিস-এশিয়া, চীনের চায়না ম্যানগ্রোভ কনজারভেশন নেটওয়ার্ক (সিএমসিএন) ও ন্যাচার ফান এই মতবিনিময় সভার আয়োজন করে। দৈনিক কালের কণ্ঠের খুলনা ব্যুরো প্রধান গৌরাঙ্গ নন্দীর সভাপতিত্বে অনুষ্ঠিত মতবিনিময় সভায় প্রবন্ধ উপস্থাপন করেন সিএমসিএন-এর প্রতিষ্ঠাতা পরিচালক লি ইউ,ন্যাচার ফান-এর প্রধান পরিচালক ই-ফেং হুয়াং, ইকোপিস-এশিয়ার চীন শাখার পরিচালক স্যাংহো পার্ক ও সি ফাউন্ডেশনের প্রকল্প কর্মকর্তা ঝৌ ইয়ান। অন্যদের বক্তৃতা করেন ক্লিন-এর প্রধান নির্বাহী হাসান মেহেদী, সিসিইস’র নির্বাহী পরিচালক মওদুদুর রহমান, সুন্দরবন একাডেমি’র পরিচালক ফারুক আহমেদ, ওয়াইল্ড টিমের কো-অর্ডিনেটর রেজভীন আক্তার, বেলা’র বিভাগীয় সমন্বয়কারী মাহফুজুর রহমান মুকুল, জনউদ্যোগ-খুলনার সদস্য সচিব মহেন্দ্রনাথ সেন, জাগ্রত যুব সঙ্ঘ (জেজেএস)-এর রিয়াদ হোসেন প্রমুখ। চীনের ম্যানগ্রোভ সংরক্ষণে গৃহীত বিভিন্ন উদ্যোগের কথা তুলে ধরে চীনা প্রতিনিধিরা বলেন, বিগত কয়েক বছর ধরে পরিবেশ সংরক্ষণে চীন সরকারের ইতিবাচক ভূমিকা বাড়ছে। কিন্তু দীর্ঘদিন ধরে সরকারি দৃষ্টি অর্থনৈতিক উন্নয়নে কেন্দ্রীভূত থাকার ফলে সরকারের তুলনায় নাগরিক সংগঠনগুলোর দক্ষতা ও সক্ষমতা বেড়েছে। তাই, নাগরিক সংগঠনগুলো পরিবেশ সংরক্ষণে সরকারকে সহায়তা করতে পারছে। অপরদিকে, বাংলাদেশের সিদ্ধান্ত নেওয়ার প্রক্রিয়ায় সাধারণ মানুষের অংশগ্রহণ থাকায় এখানকার এনজিও ও সরকারের কাছ থেকে শেখার অনেক সুযোগ আছে। তাই সরকারি যোগাযোগের পাশাপাশি বেসরকারি পর্যায়েও ম্যানগ্রোভ সংরক্ষণের অভিজ্ঞতা ও দক্ষতা বিনিময় করা দরকার। মতবিনিময় সভায় অংশগ্রহণকারী প্রতিনিধিরা ভবিষ্যতে যৌথভাবে ম্যানগ্রোভ রক্ষায় ভূমিকা পালন করার অঙ্গীকার ব্যক্ত করেন।", "url": "https://www.banglatribune.com/country/60329/%E0%A6%9A%E0%A7%80%E0%A6%A8-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A6%97%E0%A7%8D%E0%A6%B0%E0%A7%8B%E0%A6%AD-%E0%A6%B8%E0%A6%B9%E0%A6%AF%E0%A7%8B%E0%A6%97%E0%A6%BF%E0%A6%A4%E0%A6%BE-%E0%A6%B8%E0%A6%AD%E0%A6%BE-%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খুলনা প্রতিনিধি", "category": "country", "language": "bn", "token_count": 246, "scraped_at": "2026-02-05T12:51:19.503847"}
{"title": "নওগাঁয় এক মেয়র ও ৬ কাউন্সিলর প্রার্থীর মনোনয়ন প্রত্যাহার", "body": "নওগাঁ সদর পৌরসভা নির্বাচন থেকে সরে দাঁড়ালেন জাতীয় পার্টির মনোনীত মেয়র প্রার্থী ইফতারুল ইসলাম বকুল। প্রার্থিতা প্রত্যাহরের শেষ দিন রবিবার বিকেল পাঁচটার দিকে ইফতারুল ইসলাম বকুলের নির্বাচন থেকে সরে দাঁড়ানোর বিষয়টি নিশ্চিত করেছেন নির্বাচন কর্মকর্তারা। এছাড়া নওগাঁ সদর পৌরসভায় চার জন ও পত্নীতলা উপজেলার নজিপুর পৌরসভায় দুই জন সাধারণ কাউন্সিলর প্রার্থী তাদের প্রার্থিতা প্রত্যাহার করে নিয়েছেন বলে জানা গেছে। নওগাঁ জেলা রিটার্নিং অফিসার (অতিরিক্ত জেলা প্রশাসক) আমিরুল ইসলাম জানান, বিকেলে জাতীয় পার্টির মনোনীত প্রার্থী ইফতারুল ইসলাম বকুল শারীরিক অসুস্থতার কারণ দেখিয়ে তার মনোনয়ন পত্রটি প্রত্যাহারের আবেদন করেন।", "url": "https://www.banglatribune.com/country/60961/%E0%A6%A8%E0%A6%93%E0%A6%97%E0%A6%BE%E0%A6%81%E0%A7%9F-%E0%A6%8F%E0%A6%95-%E0%A6%AE%E0%A7%87%E0%A7%9F%E0%A6%B0-%E0%A6%93-%E0%A7%AC-%E0%A6%95%E0%A6%BE%E0%A6%89%E0%A6%A8%E0%A7%8D%E0%A6%B8%E0%A6%BF%E0%A6%B2%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B0-%E0%A6%AE%E0%A6%A8%E0%A7%8B%E0%A6%A8%E0%A7%9F%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নওগাঁ প্রতিনিধি", "category": "country", "language": "bn", "token_count": 87, "scraped_at": "2026-02-05T12:51:21.270935"}
{"title": "খুলনায় সড়ক দুর্ঘটনায় নিহত ২", "body": "খুলনা যশোর মহাসড়কে ইজিবাইক ও বাসের মুখোমুখি সংঘর্ষে দুজন নিহত ও দুজন আহত হয়েছে। রবিবার দুপুর সোয়া ১টার দিকে দৌলতপুর থানার মানিকতলার অদূরে এই দুর্ঘটনা ঘটে।পুলিশ সূত্রে জানা যায়, ইজিবাইক ও বাসের মুখোমুখি সংঘর্ষে ইজিবাইকের চার যাত্রী আহত হয়। আহতদের খুলনা মেডিক্যাল কলেজ হাসপাতালে নেওয়া হলে চিকিৎসক দুজনকে মৃত ঘোষণা করে। নিহতদের নাম জানা যায়নি। আহতদের মধ্যে একজনের নাম সেলিম তার বাড়ি যশোরের নোয়াপাড়ায় অপর আহতের নাম জানা যায়নি।দৌলতপুর থানার ওসি ফারুক আহম্মেদ দুর্ঘটনার বিষয়টি স্বীকার করে বলেন, বাসটি আটক করা হয়েছে এবং ক্ষতিগ্রস্ত ইজিবাইকটি থানা হেফাজতে আছে। তবে বাস চালক ও হেলপার পলাতক।", "url": "https://www.banglatribune.com/country/60353/%E0%A6%96%E0%A7%81%E0%A6%B2%E0%A6%A8%E0%A6%BE%E0%A7%9F-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%A8%E0%A6%BF%E0%A6%B9%E0%A6%A4-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খুলনা প্রতিনিধি", "category": "country", "language": "bn", "token_count": 94, "scraped_at": "2026-02-05T12:51:23.135844"}
{"title": "৩ ডিসেম্বর বরগুনা হানাদারমুক্ত দিবস", "body": "আজ ৩ ডিসেম্বর বরগুনার ইতিহাসে একটি স্মরণীয় দিন। ১৯৭১ সালের এ দিনে বরগুনাবাসী হানাদার মুক্ত হয়।জাতির জনক বঙ্গবন্ধু শেখ মুজিবুর রহমানের ৭ মার্চের ভাষণের পরে বরগুনার মুক্তিকামী হাজারো তরুণ গুটি কয়েক রাইফেল, বন্দুক ও দেশীয় অস্ত্র নিয়ে প্রশিক্ষণ শুরু করেন। এরই মধ্যে পাকবাহিনী দুর্বল প্রতিরোধকে উপেক্ষা করে পার্শ্ববর্তী পটুয়াখালী জেলা দখল করে ফেলেন তারা। তবে ব্যাপক ধ্বংসযজ্ঞ ও ক্ষয়-ক্ষতির ভয়ে বরগুনার মুক্তিযোদ্ধারা এলাকা ছেড়ে চলে গিয়েছিলেন। পাকিস্তানি বাহিনীকে মোকাবেলা করার মতো কোনও অস্ত্র তাদের কাছে ছিল না। পাকিস্তানি বাহিনী বিনা বাধায় বরগুনা শহর দখল করে ফেলে।মুক্তিযুদ্ধ চলাকালে বরগুনার বিভিন্ন থানা ও তৎকালীন মহাকুমা সদরে পাকিস্তানি বাহিনী পৈশাচিক নিপীড়ন, নারী নির্যাতন ও নির্বিচারে গণহত্যা চালায়। ২৯ ও ৩০ মে বরগুনা জেলখানায় ৭৬ জনকে গুলি করে হত্যা করা হয়। সময়ের ব্যবধানে কয়েক মাসের মধ্যেই বরগুনার মুক্তিযোদ্ধারা শক্তি অর্জন করে মনোবল নিয়ে এলাকায় ফিরে আসেন। বরগুনা, বামনা, বদনীখালী ও আমতলীতে যুদ্ধের পরে পাকিস্তানি হানাদাররা বরগুনা ট্রেজারি ও গণপূর্ত বিভাগের ডাকবাংলোয় অবস্থান নেয়। মুক্তিযুদ্ধে বরগুনা ছিল নবম সেক্টরের বুকাবুনিয়া সাব-সেক্টরের অধীন। মুক্তিযোদ্ধা হেড কোয়ার্টারের নির্দেশ পেয়ে বুকাবুনিয়ার মুক্তিযোদ্ধারা ৭১ এর ২ ডিসেম্বর বরগুনা বেতাগী থানার বদনীখালী বাজারে আসেন। রাত ৩টার দিকে তৎকালীন ঢাকা বিশ্ববিদ্যালয়ের ছাত্র মুক্তিযোদ্ধা আবদুস সত্তার খানের নেতৃত্বে মুক্তিযোদ্ধারা নৌকায় করে বরগুনার খাকদোন নদীর পোটকাখালী স্থানে অবস্থান নেয়। সংকেত পেয়ে ভোর রাতে তারা কিনারে উঠে আসেন। তারা দলে ছিলেন মাত্র ২১ জন। যাদের মধ্যে ১০ জন বরগুনার ও বাকী ১১ জন ছিলেন ঝালকাঠির। কারাগার, ওয়াবদা কলোনি, জেলা স্কুল, সদর থানা, ওয়ারলেস স্টেশন, এসডিওর বাসাসহ বরগুনা শহরকে কয়েকটি উপ-বিভাগে ভাগ করা হয়। মুক্তিযোদ্ধারা যে যার অস্ত্র নিয়ে অবস্থান অনুযায়ী শীতের সকালে ফজরের আজানকে যুদ্ধ শুরুর সংকেত হিসেবে ব্যবহার করেন। আজান শুরুর সঙ্গে সঙ্গে ৬টি স্থান থেকে একযোগে ফায়ার করে আতঙ্ক সৃষ্টি করেন। দ্বিতীয় দফা ফায়ার করে তারা জেলখানার দিকে এগোতে থাকেন। চারজন সহযোগীসহ সত্তার খান ছিলেন কারাগার এলাকায়। তারা এসময় জেলখানায় অবস্থানরত পুলিশ ও রাজাকারদের আত্মসমর্পণ করিয়ে এসডিও অফিসের সামনে নিয়ে আসেন। কয়েকজন মুক্তিযোদ্ধা গিয়ে স্বাধীনতাকামী তৎকালীন এসডিও আনোয়ার হোসেনকে আত্মসমর্পন করান। দুপুর ১২টার দিকে মুক্তিযোদ্ধারা প্রশাসনিক দায়িত্ব এসডিওকে সাময়িকভাবে বুঝিয়ে দিয়ে অস্ত্রশস্ত্র ও গোলাবারুদ নিয়ে বুকাবুনিয়া সাব-সেন্টারে চলে যান। স্বাধীন হয় বরগুনা।", "url": "https://www.banglatribune.com/country/60555/%E0%A7%A9-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%AC%E0%A6%B0%E0%A6%97%E0%A7%81%E0%A6%A8%E0%A6%BE-%E0%A6%B9%E0%A6%BE%E0%A6%A8%E0%A6%BE%E0%A6%A6%E0%A6%BE%E0%A6%B0%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরগুনা প্রতিনিধি।।", "category": "country", "language": "bn", "token_count": 330, "scraped_at": "2026-02-05T12:51:25.027631"}
{"title": "‘যুদ্ধের প্রতিটি দিনের কথা আজও মনে আছে’", "body": "মুক্তিযোদ্ধারা খেয়ে না খেয়ে জীবন বাজি রেখে এনেছেন এই স্বাধীনতা। তাদের কষ্টের ফল এখনও বাংলায় প্রতিষ্ঠিত হয়নি। স্বাধীনতার এত বছর পরও মুক্তিযোদ্ধার কৃতিত্বের সম্মান অনেকে দেন না। মুক্তিযোদ্ধারা আজ অভাবে দিন কাটাচ্ছেন। কেউ রিকশা চালাচ্ছেন, কেউ অসুস্থ হয়ে বিছানায় পড়ে রয়েছেন। তাদের দেখার কেউ নেই। পত্র-পত্রিকায় যখন দেখি মুক্তিযোদ্ধারা সার্টিফিকেট হাতে ভিক্ষা করছেন, তখন হৃদয়টা ভেঙে যায়। মাদারীপুরের উত্তর দুধখালীর মুক্তিযোদ্ধা শওকত খলিফা এভাবেই তার ক্ষোভের কথা বলেন। স্বাধীনতা অর্জনের লক্ষ্যে জীবন বাজি রেখে যুদ্ধে যাওয়া দেশের বীর সন্তানদের একজন শওকত খলিফা। মুক্তিযুদ্ধের দসময় মিঠাপুর লক্ষ্মীনারায়ণ উচ্চ বিদ্যালয়ের ৮ম শ্রেণির ছাত্র ছিলেন। অভাবের তাড়নায় লেখাপড়া ছেড়ে কাজে নেমে পড়তে হয়েছিল তার। তবে জাতির সংকটকালে সব ছেড়েছুড়ে যুদ্ধে যেতে পিছপা হননি সেদিনের কিশোর শওকত। যুদ্ধের স্মৃতি মনে করতে গিয়ে শওকত বলেন, তিনি বলেন, সংসারে অভাবের কারণে লেখাপড়া ছেড়ে সিলেটে ধান কাটতে যাই। সেখানে শুনতে পাই দেশে যুদ্ধ লেগেছে। ধান কাটা শেষে আমরা বাড়ির দিকে রওনা দেই। আমাদের নৌকা শিবচরের শেখপুর ঘাটে থামে। সকালে নাস্তা খাওয়ার সময় সেখান থেকে মিঠাপুরের দিকে ধোঁয়া দেখি। শুনি বিকট শব্দও। আমি ও খলিল মুন্সী দৌড়াতে-দৌড়াতে মিঠাপুরে আমাদের এলাকায় আসি। সেখানে কানাই ডাক্তারের বাড়িতে দেখি লোকজন নেই, বাড়ি-ঘর জ্বলছে। কিছু লোক লুটপাট করছেন। টুপি মাথায় একজন ছিলেন। শওকত বলেন, যারা লুট করছিলেন, তারা আমাদের ধাওয়া দেন। আমি ও খলিল বাড়ি এসে খুন্তি নিয়ে ওদের ধাওয়া দেই। আমাদের বাড়িতে কেউ ছিল না। আমরা কাঁথা ভিজিয়ে আগুন নেভাই। আমরা যখন আসি তখন দুপুর। তারিখ ছিল ৫ জ্যৈষ্ঠ বৃহস্পতিবার। মিলিটারিরা যখন চলে গেলে আমরা এগিয়ে যাই। বাড়ির পশ্চিম দিকে দেখতে পাই, কয়েকটি লাশ পড়ে আছে। হিন্দুপাড়ার দিকে যেতে যেতে দেখি লাশ আর লাশ। একটি বাগানের মধ্যে পড়ে রয়েছে এক সাথে সাত থেকে আটটি লাশ। এক মায়ের বুকের ওপর শোয়া দেখলাম একটি শিশু। মা ও শিশু দুজন জড়াজড়ি অবস্থায় মরে আছে। সেদিন পাকিস্তানি মিলিটারি মিঠাপুর থেকে কালিরবাজার পর্যন্ত গণহত্যা ও বাড়ি-ঘরে অগ্নিসংযোগ করে। হিন্দু এলাকায় প্রতিটি বাড়িতে মানুষ হত্যা করেছিল। যারা বাড়ি ছেড়ে ঝোপ-জঙ্গলে পালিয়েছিল তাদেরও রেহাই হয়নি। কারণ এসব ঝোপ-জঙ্গল দেখিয়ে দেওয়ার জন্যও বাঙালি ছিল। সেদিন ছোবাহান চৌধুরী, লতিফ হাওলাদার, হাবিব মাস্টার, মজিবর, রব খালাসির মদদে মিলিটারিরা এই গণহত্যা ও ধ্বংসযজ্ঞ চালায়। মিলিটারি চলে যাওয়ার পর পালিয়ে যাওয়া লোকজন ফিরতে থাকে। লাশের মধ্যে স্বজনদের লাশ খুঁজে বের করে। কে বেঁচে আছে, কে মরে গেছে তা সেদিন কেউ বলতে পারেনি। স্বজনদের হারিয়ে সবাই আহাজারি করে। এলাকায় তখন ভয়াবহ পরিস্থিতি। পাড়ায়-পাড়ায় তখন বহু লাশ। যারা জীবিত ছিল তারা ছিল নির্ভীক। লাশগুলোকে একসঙ্গে করে ১৭ থেকে ১৮ জনকে গুপি ঠাকুরের বেতঝাড়ে মাটি চাপা দেওয়া হয়। মানুষের মাঝে আতঙ্ক সৃষ্টি হয়। কেউ বুঝে উঠতে পারিনি কেন এই হত্যাকাণ্ড হলো। ওই আক্রমণের কিছুদিন পর ভোররাতে মা ঘুম থেকে ডেকে উঠিয়ে বলে, মিলিটারি আইছে। তাড়াতাড়ি ঘুম থেকে উঠে বাড়ির সামনে এসে দেখি লোকজন ছোটাছুটি করছে। আমরাও দৌড়াতে দৌড়াতে নকুল সাহার বাড়ির পেছনে জঙ্গলে পালালাম। মিলিটারি চলে গেলে আমরা শিকদার বাড়ি (বর্তমান জমাদ্দার বাড়ি) আসি। এসে দেখি একটি রুমের মধ্যে ১৮টি লাশ পড়ে রয়েছে। রুমের ভেতর রক্ত। ওখানে নিতাই ঠাকুর পিঠে ও হাতে বেয়নেটের আঘাত খেয়েও বেঁচে থাকে। বাকি ১৭ জনকে একসঙ্গে মাটি চাপা দেওয়া হয়। তাদের যেখানে মাটি চাপা দেওয়া হয় সেখানে বর্তমানে কৃষি ব্যাংক কালিরবাজার শাখা অবস্থিত। একের পর এক হত্যাকাণ্ড দেখে আমরা আতঙ্কগ্রস্ত হয়ে গেলাম। ভাবতে লাগলাম এভাবে চলতে থাকলে জীবন বাঁচানো যাবে না। যুদ্ধে যাওয়ার জন্য মনস্থির করলাম। এর মধ্যে বিমানবাহিনীতে চাকরিরত নূর ইসলাম ও রইসউদ্দিন ভাই পশ্চিম পাকিস্তান থেকে পালিয়ে আসে। তারা খোঁজ করতে থাকে কারা যুদ্ধে যাবে। ১৮ জনের একটি দল তৈরি হয়ে যায়। দিন তারিখ ঠিক করলাম। যাওয়ার দিন মাকে বলি আমি ভাবির বাড়ি যাই। সেখানে থেকে যাওয়ার সময় মায়ের উদ্দেশে একটি চিঠি লিখি। চিঠিতে মাকে জানাই আমার জন্য কান্নাকাটি করলে ওরা বাড়ি-ঘর জ্বালিয়ে দেবে। পথের খরচ জোগাতে ভাবির কানের স্বর্ণের দুল নিয়ে রওনা হই। এক সপ্তাহ পর আমরা এক রাতের বেলা ভারতের উদ্দেশে রওনা হই। আমাদের দলে ছিল শহীদ রইসউদ্দিন, নুর ইসলাম, খলিল মুন্সী, মোশারেফ বেপারী, ইয়াছিন, জহির মিয়া, রফিক, এসকান্দার হাওলাদার, জালাল ও ধূরাইলের কয়েকজন। ট্রেনিং শেষ করে যশোর আসি। যশোরের এক যুদ্ধে রইসউদ্দিন ভাই শহীদ হয়। তাকে সেখানে কবর দেই। যুদ্ধ দিনের ঘটনা অনেক। যুদ্ধের প্রতিটি দিনের কথা আজও মনে আছে। স্বাধীনতার এত বছর পরও মুক্তিযোদ্ধার কৃতিত্বের সম্মান অনেকে দেন না। মুক্তিযোদ্ধারা খেয়ে না খেয়ে জীবন বাজি রেখে এনেছেন এই স্বাধীনতা। তাদের কষ্টের ফল এখনও বাংলায় প্রতিষ্ঠিত হয়নি। মুক্তিযোদ্ধারা আজ অভাবে দিন কাটাচ্ছেন। কেউ রিকশা চালাচ্ছেন, কেউ অসুস্থ অবস্থায় বিছানে পড়ে রয়েছেন। তাদের দেখার কেউ নেই।", "url": "https://www.banglatribune.com/country/64185/%E2%80%98%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%9F%E0%A6%BF-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%95%E0%A6%A5%E0%A6%BE-%E0%A6%86%E0%A6%9C%E0%A6%93-%E0%A6%AE%E0%A6%A8%E0%A7%87-%E0%A6%86%E0%A6%9B%E0%A7%87%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জহিরুল ইসলাম খান, মাদারীপুর", "category": "country", "language": "bn", "token_count": 689, "scraped_at": "2026-02-05T12:51:26.882419"}
{"title": "প্রথম বাণিজ্যিক চলচ্চিত্রের প্রদর্শনী", "body": "বর্তমানে মারকুটে-রোমান্টিক ছবি দেখতে হলের চৌকাঠে কতই না ভিড় জমে। অথচ এ ভাবনাটাই একসময় ছিলই না। শুরুটা হয়েছিল জনাকয়েক মানুষ নিয়ে। ১৮৯৫ সালের আজকের (২৮ ডিসেম্বর) এদিনে ফ্রান্সের প্যারিস নগরীর ‘স্যালন ইন্ডিয়েন ডু গ্র‍্যান্ড ক্যাফে'তে বিশ্বের প্রথম বাণিজ্যিক ছবির প্রদর্শনীতে মানুষ হয়েছিল হাতে গোনা। বিখ্যাত ল্যুমের ভ্রাতৃদ্বয় প্রদর্শন করেছিলেন ৫০ সেকেন্ডের ‌‌'স্টোরি স্টোরি ডেসে ইউজিসং ল্যামিরি অ্যা লয়েস' (Stories des Usines Lumiere a Lyos)। যাতে দেখা গিয়েছিল, তাদের ফ্যাক্টরি থেকে শ্রমিকরা কাজ শেষে বেরিয়ে যাচ্ছে। ওই প্রদর্শনীতে তারা হস্তচালিত প্রজেক্টর ‘সিনেমাটোগ্রাফি’ ব্যবহার করেছিলেন। প্রথমে তাদের প্রদর্শনী প্রথমে মানুষজন না দেখলেও পরে তা জনপ্রিয়তা পায়। পরবর্তীতে কিছু সহকারীকে দিয়ে অনেকগুলো স্বল্পদৈর্ঘ্য চলচ্চিত্র নির্মাণ করান। পরবর্তীতে তারা আমেরিকা যান। সেখানে ১৮৯৬সালে আমেরিকান ফিল্ম ইন্ডাস্ট্রির গোড়াপত্তন করেন।চলচ্চিত্র প্রযুক্তির শুরুটা হয়েছিল ১৮৩০'র দিকে। বেলজিয়ামের জোসেফ প্লাটেন ও অস্ট্রিয়ার সিমন স্টাম্ফার একই সময়ে 'ফিনাকিস্টোপ' নামক একটি যন্ত্র অবিষ্কার করেছিলেন। যাতে হাতে আঁকা চলমান ছবি প্রদর্শিত হতো।/জেডএ/এম/", "url": "https://www.banglatribune.com/entertainment/65109/%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AC%E0%A6%BE%E0%A6%A3%E0%A6%BF%E0%A6%9C%E0%A7%8D%E0%A6%AF%E0%A6%BF%E0%A6%95-%E0%A6%9A%E0%A6%B2%E0%A6%9A%E0%A7%8D%E0%A6%9A%E0%A6%BF%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%A6%E0%A6%B0%E0%A7%8D%E0%A6%B6%E0%A6%A8%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 141, "scraped_at": "2026-02-05T12:51:28.884696"}
{"title": "পুঁজিবাজারে সূচক ও লেনদেন মিশ্র", "body": "মূল্য সূচক ও টাকার অঙ্কে লেনদেনের পরিবর্তনে মঙ্গলবার মিশ্র প্রবণতা লক্ষ্য করা গেছে। এ দিন ডিএসই’র প্রধান সূচক বাড়লেও অপর সূচকগুলো কমেছে। তবে, সিএসইতে সবগুলো সূচক বেড়েছে।অপরদিকে, টাকার অঙ্কে লেনদেন ডিএসইতে কমলেও সিএসইতে বেড়েছে। এ ছাড়া, ডিএসইতে দেড় শতাধিক কোম্পানির শেয়ার দর বাড়লেও সিএসইতে প্রায় একই সংখ্যক কোম্পানির শেয়ার দর বেড়েছে ও কমেছে। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) মঙ্গলবার ডিএসইএক্স সূচক বেড়েছে ৪ পয়েন্ট। ফলে দিনের লেনদেন শেষে সূচকটি বেড়ে দাঁড়িয়েছে ৪ হাজার ৫৯৬ পয়েন্টে। ডিএসইএস বা শরীয়াহ সূচক দশমিক ৪১ পয়েন্ট কমে অবস্থান করছে ১ হাজার ১০২ পয়েন্টে। আর ১ পয়েন্ট কমে ডিএস৩০ সূচক রয়েছে ১ হাজার ৭৪২ পয়েন্টে। এ দিন ডিএসইতে ৩২৩টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১৬২টির, কমেছে ১২৭টির এবং অপরিবর্তিত রয়েছে ৩৪টির।মঙ্গলবার ডিএসইতে লেনদেন কমেছে ২৩ কোটি ৮ লাখ টাকা। এ দিন বাজারে লেনদের হয়েছে ৩৯০ কোটি ২৩ লাখ টাকা। সোমবার লেনদেন হয়েছিল ৪১৩ কোটি ৩১ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো এসিআই, বেক্সিমকো ফার্মা, স্কয়ার ফার্মা, এমারেল্ড অয়েল, কাশেম ড্রাইসেলস, এসিআই ফরমুলেশন, সিঙ্গার বিডি, কেডিএস অ্যাক্সেসরিজ, বেক্সিমকো এবং লাফার্জ সুরমা সিমেন্ট। চট্টগ্রাম স্টক একচেঞ্জে (সিএসই) মঙ্গলবার সার্বিক সূচক সিএএসপিআই বেড়েছে ২১ পয়েন্ট। ফলে দিনের লেনদেন শেষে সূচকটি নেমে আসে ১৪ হাজার ৩০ পয়েন্টে। এ ছাড়া, সিএসইএক্স ১২ এবং সিএসই৩০ সূচক ১৫ পয়েন্ট বেড়েছে। এ দিন সিএসইতে ২৪৩টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ৯৬টির, কমেছে ৯৯টির এবং অপরিবর্তিত রয়েছে ৪৮টির। মঙ্গলবার সিএসইতে লেনদেন বেড়েছে ২ কোটি ৭ লাখ টাকা। এ দিন বাজারে ২১ কোটি ৮৪ লাখ টাকার শেয়ার লেনদেন হয়েছে। সোমবার লেনদেন হয়েছিল ১৯ কোটি ৭৭ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো বেক্সিমকো ফার্মা, বেক্সিমকো, সিঙ্গার বিডি, অলিম্পিক ইন্ডাস্ট্রিজ এবং রিজেন্ট টেক্সটাইল।", "url": "https://www.banglatribune.com/business/65341/%E0%A6%AA%E0%A7%81%E0%A6%81%E0%A6%9C%E0%A6%BF%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%B8%E0%A7%82%E0%A6%9A%E0%A6%95-%E0%A6%93-%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8-%E0%A6%AE%E0%A6%BF%E0%A6%B6%E0%A7%8D%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 286, "scraped_at": "2026-02-05T12:51:30.939150"}
{"title": "শুক্রবার শুরু হচ্ছে ঢাকা আন্তর্জাতিক বাণিজ্য মেলা", "body": "বাণিজ্য মন্ত্রণালয় ও রফতানি উন্নয়ন ব্যুরোর (ইপিবি) আয়োজনে রাজধানীর শের-ই-বাংলা নগরে ঢাকা আন্তর্জাতিক বাণিজ্য মেলা-২০১৬ (ডিআইটিএফ) শুরু হচ্ছে কাল শুক্রবার।২১তম ঢাকা আন্তর্জাতিক বাণিজ্য মেলার উদ্বোধন করবেন প্রধানমন্ত্রী শেখ হাসিনা। মেলা চলবে ৩১ জানুয়ারি পর্যন্ত। মেলা প্রাঙ্গণে বৃহস্পতিবার আয়োজিত এক সংবাদ সম্মেলনে বাণিজ্যমন্ত্রী তোফায়েল আহমেদ এ তথ্য দেন।অন্যান্যের মধ্যে বাণিজ্যসচিব হেদায়েতুল্লাহ আল মামুন, ইপিবির ভাইস চেয়ারম্যান শুভাশীষ বসু, ব্যবসায়ীদের শীর্ষ সংগঠন এফবিসিসিআইয়ের সভাপতি আবদুল মাতলুব আহমাদ ও টিসিবির চেয়ারম্যান ব্রিগেডিয়ার জেনারেল আবু সালেহ মো. গোলাম আম্বিয়া সংবাদ সম্মেলনে উপস্থিত ছিলেন। বাণিজ্যমন্ত্রী বলেন, এবারের মেলায় বিশ্বের ২১টি দেশ অংশগ্রহণ করবে। এর মধ্যে নতুন দেশ হিসেবে অংশ নিচ্ছে মরিশাস, ঘানা, নেপালসহ সাতটি। এ ছাড়া বিগত বছরে অংশগ্রহণ করা দেশগুলোর মধ্যে থাকছে ভারত, পাকিস্তান, চীন, মালয়েশিয়া, ইরান, থাইল্যান্ড, যুক্তরাষ্ট্র, তুরস্ক, সিঙ্গাপুর, অস্ট্রেলিয়া, ব্রিটেন, দক্ষিণ কোরিয়া, জার্মানি, নেপাল, হংকং, জাপান ও আরব আমিরাত। তিনি জানান, ২০১৮ সালের পর ঢাকা আন্তর্জাতিক বাণিজ্য মেলা আর শের-ই-বাংলা নগরে হবে না। কারণ ৮০০ কোটি টাকা ব্যয়ে পূর্বাচলে আন্তর্জাতিক বাণিজ্য মেলার স্থায়ী স্থাপনা করতে যাচ্ছি আমরা। সংবাদ সম্মেলনে জানানো হয়, এদিকে এবারের মেলায় নারী উদ্যোক্তাদের স্টল আছে ৩৮টি। গতবার ছিল ২৯টি। এ ছাড়া নতুন প্রজন্মকে মুক্তিযুদ্ধের ইতিহাস জানাতে বঙ্গবন্ধু প্যাভিলিয়ন থাকবে। মা ও শিশু কেন্দ্র থাকছে ২টি। প্রাথমিক চিকিৎসা কেন্দ্র থাকছে একটি। নিরাপত্তা নিশ্চিত করতে আনসার, পুলিশ ও র‌্যাব সদস্যরা থাকবেন। এ ছাড়া মেলা প্রাঙ্গণের বিভিন্ন স্থানে ১০০টি সিসিটিভি ক্যামেরা স্থাপন করা হয়েছে। প্রতিদিন সকাল ১০টা থেকে রাত ১০টা পর্যন্ত দর্শনার্থীরা মেলায় যাতায়াত করতে পারবে। এক্ষেত্রে প্রাপ্তবয়স্কদের জন্য প্রবেশ মূল্য ৩০ টাকা এবং অপ্রাপ্তবয়স্কদের জন্য থাকছে ২০ টাকা করে। এবারের মেলায় প্রতিদিন গড়ে এক লাখ দর্শনার্থী উপস্থিত হবেন বলে আশা করা হচ্ছে। বাণিজ্যমন্ত্রী বলেন, এ বছর আন্তর্জাতিক বাণিজ্য মেলায় ১৩ ক্যাটাগরিতে মোট ৫৫৩টি স্টল ও প্যাভিলিয়ন বরাদ্দ দেওয়া হয়েছে। এর মধ্যে প্রিমিয়ার প্যাভিলিয়ন ৬০টি, জেনারেল প্যাভিলিয়ন ১০টি, রিজার্ভ প্যাভিলিয়ন তিনটি, ফরেন প্যাভিলিয়ন ৩৮টি রয়েছে। এ ছাড়া থাকছে প্রিমিয়ার মিনি প্যাভিলিয়ন ৩৬টি, জেনারেল মিনি প্যাভিলিয়ন ১৩টি, রিজার্ভ মিনি প্যাভিলিয়ন ছয়টি, ফুডস্টল ২৫টি ও রেস্টুরেন্ট পাঁচটি। সংবাদ সম্মেলনে আরও জানানো হয়, গত বছরের মতো এবারও মেলার গেট হবে ঢাকা বিশ্ববিদ্যালয়ের কার্জন হলের মতো। মেলায় এবারও থাকছে মা ও শিশুকেন্দ্র, শিশুপার্ক, ইকোপার্ক, ই-শপ, ই-পার্ক, ফুডকোর্ট, পর্যাপ্ত টয়লেট, এটিএম বুথ, মসজিদ, পোস্ট অফিস, প্রতিবন্ধীদের জন্য থাকছে অটিজম সেন্টার, মাদার কেয়ার সেন্টার, স্বাস্থ্যসেবা কেন্দ্র। এ ছাড়া ভোক্তাদের স্বার্থ সংরক্ষণ ও অভিযোগ নিষ্পত্তির জন্য জাতীয় ভোক্তা অধিকার সংরক্ষণ অধিদফতরের কর্মকর্তা ও ভ্রাম্যমাণ আদালত থাকবে। নিরাপত্তার স্বার্থে একই সঙ্গে মেলায় থাকবে পুলিশ, র‌্যাব ও আনসারের পাশাপাশি বিজিবি সদস্য। অগ্নি দুর্ঘটনা এড়াতে থাকবে ফায়ার ব্রিগেডের ব্যবস্থা। এ ছাড়া মেলার চারপাশে থাকছে ১০০টি সিসি টিভি। মেলায় প্রধান প্রধান পণ্য তালিকায় থাকছে মেশিনারিজ, কার্পেট, কসমেটিক্স, ইলেকট্রিক্যাল, পাটজাত পণ্য, লেদার, স্পোর্টস গুডস, জুয়েলারি সামগ্রী প্রভৃতি।", "url": "https://www.banglatribune.com/business/66085/%E0%A6%B6%E0%A7%81%E0%A6%95%E0%A7%8D%E0%A6%B0%E0%A6%AC%E0%A6%BE%E0%A6%B0-%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%9A%E0%A7%8D%E0%A6%9B%E0%A7%87-%E0%A6%A2%E0%A6%BE%E0%A6%95%E0%A6%BE-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%AC%E0%A6%BE%E0%A6%A3%E0%A6%BF%E0%A6%9C%E0%A7%8D%E0%A6%AF-%E0%A6%AE%E0%A7%87%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 414, "scraped_at": "2026-02-05T12:51:32.941565"}
{"title": "আন্তর্জাতিক গণমাধ্যমেও ‘মজা লস’", "body": "ফেসবুক পেইজ মজা লস এর অ্যাডমিন রেফায়েত আহমেদের গ্রেফতারের খবরটি গত দু’দিন ধরে আন্তর্জাতিক গণমাধ্যমগুলোতেও গুরুত্বের সঙ্গে প্রকাশিত হয়েছে। বৃহস্পতিবার রাতে রেফায়েতকে গ্রেফতার করে র‌্যাপিড অ্যাকশন ব্যাটালিয়ন (র‌্যাব)। বার্তা সংস্থা এএফপির খবরে বলা হয়, সরকার বিরোধী লেখালেখির কারণে বাংলাদেশের জনপ্রিয় ব্যঙ্গ লেখক রেফায়েত আহমেদকে গ্রেফতার করা হয়েছে। র‌্যাবের মুখপাত্র মেজর রহমান মাহমুদের বরাত দিয়ে এএফপি জানায়, সরকার এবং রাষ্ট্রবিরোধী উস্কানিমূলক পোস্ট দেওয়ার কারণে রেফায়েতকে গ্রেফতার করা হয়েছে।বার্তা সংস্থা এএফপির বরাত দিয়ে একই খবর প্রকাশিত হয় ইয়াহু নিউজ ও দি এক্সপ্রেস ট্রিবিউনে। এএফপির সংবাদে বলা হয়, 'মজা লস' পেইজটি সামাজিক এবং রাজনৈতিক সমস্যা নিয়ে মজার পোস্ট দেওয়ার কারণে ব্যাপক জনপ্রিয়তা অর্জন করে। পেইজটির লাইক সংখ্যা প্রায় ৭ লাখ। মূলত সামাজিক ও রাজনৈতিক সমস্যাগুলোকে ব্যঙ্গ-বিদ্রুপ ও রসাত্মক আকারে উপস্থাপন করা হয় মজা লস এর পেইজে। এএফপি’র সংবাদে বাংলাদেশে বিদ্যমান তথ্য প্রযুক্তি আইনকে ‘বিতর্কিত’ আইন হিসেবেও উল্লেখ করা হয়।একই খবর প্রকাশিত হয়েছে প্রভাবশালী সংবাদ মাধ্যম দ্য ডেইলি মেইলের অনলাইন সংস্করণে। রেফায়েতের গ্রেফতার নিয়ে নিজস্ব প্রতিবেদন প্রকাশ করেছে হিন্দুস্থান টাইমস। পত্রিকাটির অনলাইন সংস্করণে প্রকাশিত ওই প্রতিবেদনে জানানো হয়েছে, বাংলাদেশে তিন সপ্তাহ পর ফেসবুক খোলার কয়েক ঘণ্টার মধ্যে রেফায়েত আহমেদকে গ্রেফতার করা হয়। এছাড়া আরব নিউজ, দ্য এশিয়ান এইজসহ বিভিন্ন আন্তর্জাতিক সংবাদ মাধ্যমেও মজা লস এর অ্যাডমিন রেফায়েত আহমেদকে গ্রেফতারের খবরটি প্রকাশ করা হয়েছে। /এইআর/এসএম/টিএন/", "url": "https://www.banglatribune.com/country/60801/%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE%E0%A7%87%E0%A6%93-%E2%80%98%E0%A6%AE%E0%A6%9C%E0%A6%BE-%E0%A6%B2%E0%A6%B8%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 200, "scraped_at": "2026-02-05T12:51:35.024915"}
{"title": "আজ পল্লীকবি জসীম উদদীনের ১১৩তম জন্মবার্ষিকী", "body": "আজ পহেলা জানুয়ারি পল্লীকবি জসীম উদদীনের ১১৩তম জন্মবার্ষিকী। ১৯০৩ সালের এই দিনে ফরিদপুরের তাম্বুলখানা গ্রামে জন্মগ্রহণ করেন তিনি। প্রয়াত এ বিশিষ্ট কবির জন্মদিনকে ঘিরে ফরিদপুরে বিভিন্ন কর্মসূচি হাতে নিয়েছে জেলা প্রশাসন ও জসীম ফাউন্ডেশন। জসীমউদদীনের জন্মবার্ষিকীর অনুষ্ঠানমালার মধ্যে রয়েছে সকাল সাড়ে ৮টায় কবির মাজারে পুস্পমাল্য অর্পণ, সকাল ৯টায় আলোচনা সভা ও কবির লেখা কবিতা থেকে পাঠ। কবির জীবন নিয়ে আলোচনা সভায় প্রধান অতিথি হিসাবে উপস্থিত থাকবেন জেলা প্রশাসক সরদার সরাফত আলী। অন্যদের মধ্যে উপস্থিত থাকবেন অতিরিক্ত জেলা প্রশাসক মো. আব্দুর রশিদ, পুলিশ সুপার জামিল হাসান, সদর উপজেলা চেয়ারম্যান খন্দকার মোহতেশাম হোসেন বাবরসহ ফরিদপুরের বিভিন্ন প্রতিষ্ঠান ও সাংস্কৃতিক, রাজনৈতিক ব্যক্তিরা।পরে সকাল ১০টায় মিলাদ ও দোয়া মাহফিল অনুষ্ঠিত হবে। এছাড়াও প্রতি বছরের মতো এবারও কবির বাড়ি সংলগ্ন স্থানে ১৫ জানুয়ারি থেকে পক্ষকালব্যাপী অনুষ্ঠিত হবে ‘জসীম পল্লীমেলা’।", "url": "https://www.banglatribune.com/country/66157/%E0%A6%86%E0%A6%9C-%E0%A6%AA%E0%A6%B2%E0%A7%8D%E0%A6%B2%E0%A7%80-%E0%A6%95%E0%A6%AC%E0%A6%BF-%E0%A6%9C%E0%A6%B8%E0%A7%80%E0%A6%AE-%E0%A6%89%E0%A6%A6%E0%A6%A6%E0%A7%80%E0%A6%A8%E0%A7%87%E0%A6%B0-%E0%A7%A7%E0%A7%A7%E0%A7%A9%E0%A6%A4%E0%A6%AE-%E0%A6%9C%E0%A6%A8%E0%A7%8D%E0%A6%AE%E0%A6%AC%E0%A6%BE%E0%A6%B7%E0%A6%BF%E0%A6%95%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফরিদপুর প্রতিনিধি", "category": "country", "language": "bn", "token_count": 124, "scraped_at": "2026-02-05T12:51:37.166501"}
{"title": "সময়টা সোহিনীর", "body": "সময়টা এখন সোহিনীর। গেল বছরের প্রায় পুরোটা জুড়ে টালিগঞ্জের টপ তালিকায় আটকে রেখেছেন নিজেকে। অবস্থান অটুট থাকছে এ বছরও। তেমনটাই বলছে কলকাতার মিডিয়া। নতুন বছরের শুরুতেই সোহিনী সরকার টক অফ দ্য টালিগঞ্জ, অরিন্দম শীলের ‘হর হর ব্যোমকেশ’-এ সত্যবতী সেজে। সোহিনীর ভাষায়, ‘ছবিটি মুক্তি পাওয়ার পর নয়, প্রস্তাব পাওয়ার সঙ্গে সঙ্গেই এর সাফল্যের ব্যাপারে সংশয়হীন আমি। মুক্তির পর সেটা মিলে গেছে। আমি আনন্দিত।’ ভাষায় স্পষ্ট, বেশ আত্মবিশ্বাসী সোহিনী। কারণ, ফেলে আসা বছর শুরু হয়েছে অনিন্দ্য চট্টোপাধ্যায়ের ‘ওপেন টি বায়োস্কোপ’ দিয়ে। তার পর একে একে সোহিনীর অভিনয় শৈলী মেলে সৃজিতের ‘রাজকাহিনী’ এবং বছরের শেষটা হলো অরিন্দম শীলের ‘হর হর ব্যোমকেশ’ দিয়ে। ছবিটি মুক্তি পেয়েছে ১৮ ডিসেম্বর। যার রেশ আছড়ে পড়েছে নতুন বছরে। গেল বছরের শুরুতে ‘ওপেন টি বায়োস্কোপ’-এ একটি গুরুত্বপূর্ণ চরিত্রে দেখা যায় সোহিনীকে। গেল পূজা উৎসবে মুক্তি পায় সৃজিতের ‘রাজকাহিনী’। এখানে অনেক নায়িকার ভিড়েও আলাদা করে নজর কাড়েন সোহিনী। সর্বশেষ ব্যোমকেশের ছবিতে সদ্য-বিবাহিতা সত্যবতীর চরিত্রে দেখা মেলে নতুন সোহিনীকে। যেখানে উচ্ছলতা, দাম্পত্য-প্রেমের অভিনয়ে দর্শক-সমালোচকদের শতভাগ সমীহ আদায় করে নেন সোহিনী সরকার।", "url": "https://www.banglatribune.com/entertainment/tallywood/66815/%E0%A6%B8%E0%A6%AE%E0%A7%9F%E0%A6%9F%E0%A6%BE-%E0%A6%B8%E0%A7%8B%E0%A6%B9%E0%A6%BF%E0%A6%A8%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 160, "scraped_at": "2026-02-05T12:51:39.130484"}
{"title": "‘খালেদা জানেন না মুক্তিযুদ্ধে কত মানুষ প্রাণ দিয়েছেন’", "body": "বিএনপি চেয়ারপারসন খালেদা জিয়াকে উদ্দেশ্য করে আইনমন্ত্রী আনিসুল হক বলেছেন ‘বিএনপি নেত্রী খালেদা জিয়া একাত্তর সালে ক্যান্টনমেন্টে পাক আর্মির কাছে রক্ষিত ছিলেন। তিনি কিভাবে জানবেন বাংলাদেশের স্বাধীনতা যুদ্ধে কত মানুষ প্রাণ দিয়েছে? তাই তিনি বলেছেন যুদ্ধে এত লোক মারা যায়নি। খালেদা সঠিক ইতিহাস জানেন না বলেই, আজেবাজে কথা বলছেন।’ মঙ্গলবার বিকেল পাঁচটার দিকে ব্রাহ্মণবাড়িয়ার কসবা পৌর মুক্তমঞ্চে ৫ জানুয়ারি গণতন্ত্রের বিজয় দিবস উপলক্ষ্যে স্থানীয় আওয়ামী লীগ আয়োজিত জনসভায় এ মন্তব্য করে আইনমন্ত্রী আনিসুল হক।এ সময় তিনি বলেন, মুক্তিযুদ্ধে বাংলাদেশের মানুষ বাঁশ আর লাঠি দিয়ে পাকসেনাদের মোকাবেলা করেছিলেন। কিন্তু আপনি যদি ইতিহাস বিকৃত করেন তাহলে আপনাকে কী দিয়ে প্রতিরোধ করবে তা আপনি স্বপ্নেও ভাবতে পারবেন না।অনুষ্ঠানের শুরুতে মন্ত্রী পৌর এলাকার শীতল পাড়ার ৩১ গ্রাহকের বিদ্যুৎ সংযোগ উদ্বোধন এবং ১০ নারীর হাতে সেলাই মেশিন তুলে দেন। কসবা উপজেলা আওয়ামী লীগের যুগ্ম আহবায়ক ও উপজেলা চেয়ারম্যান আনিসুল হক ভূঁইয়ার সভাপতিত্বে অনুষ্ঠানে আরও উপস্থিত ছিলেন যুগ্ম আহবায়ক এমজি হাক্কানি, কাজী আজহারুল ইসলাম, রাশেদুল কায়সার জীবন, পল্লী বিদ্যুৎ সমিতির উপমহাব্যবস্থাপক (ডিজিএম) মকবুল হোসেন প্রমুখ।", "url": "https://www.banglatribune.com/country/chitagong/67455/%E2%80%98%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE-%E0%A6%9C%E0%A6%BE%E0%A6%A8%E0%A7%87%E0%A6%A8-%E0%A6%A8%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%95%E0%A6%A4-%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%AA%E0%A7%8D%E0%A6%B0%E0%A6%BE%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ব্রাহ্মণবাড়িয়া প্রতিনিধি", "category": "country", "language": "bn", "token_count": 159, "scraped_at": "2026-02-05T12:51:42.809118"}
{"title": "চীনে রবীন্দ্রনাথকে নিয়ে তুমুল বিতর্ক", "body": "‘'কত বড়ো আমি’ কহে নকল হীরাটি। তাই তো সন্দেহ করি নহ ঠিক খাঁটি।’’ কবিগুরু রবীন্দ্রনাথ ঠাকুর বেঁচে থাকলে হয়তো এ কথাটি আরও একবার বলতেন। হয়তো খানিক হেসেই বলতেন। কারণ চীনে শুরু হয়েছে নতুন একটি বিতর্ক।রবীন্দ্রনাথ ঠাকুরের কাব্যগ্রন্থের তর্জমা নিয়ে এর শুরু। আর এ কারণে চীনের এক প্রকাশক প্রকাশিত বইয়ের সব কপি প্রত্যাহার করেছে।‘স্ট্রে বার্ডস’ নামে ইংরেজিতে লেখা রবীন্দ্রনাথের গ্রন্থটি ম্যাকমিলান কোম্পানি ১৯১৬ সালে নিউ ইয়র্ক থেকে প্রকাশ করে। যা চীনা ঔপন্যাসিক ফেঙ টাঙ নতুন ঢঙে অনুবাদ করেছেন। যা ‘অন্যরকম’ বলে দাবি অনেকের। যেখানে আসল বরীন্দ্রনাথকে চেনা নাকি দায়। গুরুতর অভিযোগ- নতুন অনুবাদ যৌন আবেদনে ভরপুর।বিতর্কটিতে ঘি ঢেলে দিয়েছে পূর্বে প্রকাশিত একই গ্রন্থের অনুবাদ। নতুন অনুবাদের সমলোচনা করে চীনের ক্ষমতাসীন কমিউনিস্ট পার্টির মুখপত্র পিপল্‌স দৈনিকে এক পর্যালোচনায় বলছেন, ‘আগে এই কবিতার যে অনুবাদ চীনা ভাষায় হয়েছে, ফেঙের অনুবাদ তার চেয়ে বেশ আলাদা।’ এর পরই ছুড়ে দেওয়া হয়েছে অগ্নিবর্শা। ‘অনুবাদ করতে গিয়ে মি. ফেঙ যে সব শব্দ চয়ন করেছেন তা এতটাই অশালীন যে, তা মোটেই গ্রহণযোগ্য নয়।’ ‘স্ট্রে বার্ডস’ গ্রন্থে ৫০টি কবিতা রয়েছে। তবে বির্তক যাই হোক। পাঠকের জন্য স্ট্রে বার্ডসের মূল ইংরেজি একটি কবিতা নিচে দেওয়া হলো: The world puts off its mask of vastness to its lover. It becomes small as one song, as one kiss of the eternal ফেঙ টাঙের চীনা অনুবাদের ইংরেজি রূপ: The vast world unzips its trousers in front of its lover Long as a tongue kiss সূত্র: বিবিসি বাংলা/এম/", "url": "https://www.banglatribune.com/entertainment/65613/%E0%A6%9A%E0%A7%80%E0%A6%A8%E0%A7%87-%E0%A6%B0%E0%A6%AC%E0%A7%80%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%A8%E0%A6%BE%E0%A6%A5%E0%A6%95%E0%A7%87-%E0%A6%A8%E0%A6%BF%E0%A7%9F%E0%A7%87-%E0%A6%A4%E0%A7%81%E0%A6%AE%E0%A7%81%E0%A6%B2-%E0%A6%AC%E0%A6%BF%E0%A6%A4%E0%A6%B0%E0%A7%8D%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 224, "scraped_at": "2026-02-05T12:51:44.631732"}
{"title": "হরতালে রাজধানীতে যান চলাচল স্বাভাবিক", "body": "মানবতাবিরোধী অপরাধী জামায়াতের আমির মতিউর রহমান নিজামীর আপিলে ফাঁসির রায় বহাল থাকায় জামায়াতের ডাকা হরতালে রাজধানীতে সতর্ক অবস্থায় রয়েছে আইনশৃঙ্খলা বাহিনী। নগরীতে যান চলাচল স্বাভাবিক রয়েছে। বৃহস্পতিবার সকাল থেকে এখন পর্যন্ত রাজধানীর কোথাও কোনও অপ্রীতিকর ঘটনার খবর পাওয়া যায়নি। এছাড়া জামায়াত-শিবির কর্মীদের পিকেটিং ও মিছিলের খবরও পাওয়া যায়নি। আপিল বিভাগ বুধবার সকালে নিজামীর ফাঁসি বহাল থাকার পর থেকেই রাজধানীতে বাড়তি নিরাপত্তার ব্যবস্থা করেছে আইনশৃঙ্খলা বাহিনী। নগরীর বিভিন্ন গুরুত্বপূর্ণ সড়ক ও স্থাপনায় সামনে অতিরিক্ত পুলিশ দেখা গেছে। বাসস্ট্যান্ড, মার্কেট, স্কুল, কলেজ ও বিশ্ববিদ্যালয়েও আইনশৃঙ্খলা বাহিনীর সদস্যদের দেখা গেছে। সকালে নগরীতে ব্যক্তিগত গাড়ির সংখ্যা কম থাকলেও বেলা বাড়ার সঙ্গে সঙ্গে এই গাড়ির সংখ্যা বেড়েছে। গণপরিবহন চলছে স্বাভাবকি। সিএনজি চালিত অটোরিকশা, ট্যাক্সি ক্যাব ও রিকশা চলছে। গাবতলী, মহাখালী, সায়েদাবাদ থেকে দূরপাল্লার বাস ছেড়েছে বলে জানিয়েছে সংশ্লিষ্ট এলাকার থানা পুলিশ। এ বিষয়ে ঢাকা মহানগর পুলিশের (ডিএমপি) উপপুলিশ কমিশনার (মিডিয়া) মারুফ হোসেন সরদার বাংলা ট্রিবিউনকে বলেন, ‘নাগরিকদের জীবনযাত্রা স্বাভাবিক রাখতে পুলিশ কাজ করছে। আইনশৃঙ্খলা পরিস্থিতির অবনতি ঘটতে দেওয়া হবে না। নগরীতে অতিরিক্ত পুলিশ মোতায়েন করা হয়েছে। কোথাও কোনও অপ্রীতিকর ঘটনার খবর পাওয়া যায়নি।’ নগরীতে পুলিশের পাশাপাশি র‌্যাবেরও টহল রয়েছে। র‌্যাব সদস্যরা কিছুক্ষণ পরপর সড়কগুলোতে টহল দিচ্ছেন। ফার্মগেট, মহাখালী, উত্তরা, বনানী, মিরপুর হাইকোর্ট, শাহবাগ প্রেসক্লাব, মোহাম্মদপুর ও যাত্রাবাড়ীসহ নগরীর গুরুত্বপূর্ণ সড়কে র‌্যাবের গাড়ি দেখা গেছে। নিরাপত্তার বিষয়ে র‌্যাবের মুখপাত্র মুফতি মাহমুদ খান বাংলা ট্রিবিউনকে বলেন, ‘নাগরিকদের জানমালের নিরাপত্তায় র‌্যাব শুরু থেকেই কাজ করে যাচ্ছে। আজও নাশকতাকারীদের তৎপরতা প্রতিরোধে র‌্যাব সজাগ রয়েছে।’ /এআরআর/এসটি/এফএ/", "url": "https://www.banglatribune.com/country/67745/%E0%A6%B9%E0%A6%B0%E0%A6%A4%E0%A6%BE%E0%A6%B2%E0%A7%87-%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%AF%E0%A6%BE%E0%A6%A8-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%B8%E0%A7%8D%E0%A6%AC%E0%A6%BE%E0%A6%AD%E0%A6%BE%E0%A6%AC%E0%A6%BF%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 226, "scraped_at": "2026-02-05T12:51:46.491078"}
{"title": "সযতনে থাকুক পুরানো ছবি", "body": "ফ্রেমবন্দী আবেগ-অনুভূতিগুলো সযত্নে তুলে রাখতে চান সবাই। আনন্দময় মুহূর্তগুলো যেন টিকে থাকে যুগ যুগ, এজন্য চেষ্টার অন্ত নেই আমাদের। ডিজিটাল এ যুগে ছবি তোলা এবং সংরক্ষণ করা খুবই সহজ। তবে পুরানো দিনের নেগেটিভ ও ছবিগুলো ঠিকঠাক সংরক্ষণ না করলে কিন্তু নষ্ট হয়ে যেতে পারে যেকোনো সময়। স্মরণীয় মুহূর্তগুলো চিরদিন অমলিন রাখতে পুরানো ছবি সংরক্ষণ করুন সঠিকভাবে। জেনে নিন ছবি সংরক্ষণের উপায়- স্যাঁতস্যাঁতে জায়গায় সংরক্ষণ করবেন না ছবি কখনও চিলেকোঠা কিংবা বেসমেন্টে সংরক্ষণ করবেন না। এসব জায়গা স্যাঁতস্যাঁতে হয়। ফলে ছবিতে ছত্রাক আক্রমণ করে। শুষ্ক, ঠাণ্ডা এবং পর্যাপ্ত আলোর ব্যবস্থা আছে এমন স্থানে ছবি সংরক্ষণ করুন। রোদ থেকে দূরে রাখুন ছবি এমন কোথাও রাখবেন না যেখানে নিয়মিত রোদ আসে। তীব্র রোদে ছবি বিবর্ণ হয়ে যায়। অরিতিক্ত আলোতেও ছবি দীর্ঘদিন রাখা অনুচিত। তথ্য লিখুন পেন্সিল দিয়ে অনেকে ছবিতে নাম, তারিখ ইত্যাদি তথ্য লিখে সংরক্ষণ করেন। ছবির পেছনে পেন্সিল দিয়ে এসব তথ্য লিখুন। কখনও বলপয়েন্ট কলমে লিখবেন না। সম্ভব হলে আলাদা কাগজে এসব তথ্য লিখে সেটা ছবির ভাঁজে রেখে দিন। ছবি সংরক্ষণ করুন অ্যালবাম কিংবা বক্সে ফটো অ্যালবাম কিংবা ফটো বক্সে ছবি সংরক্ষণ করাই সবচেয়ে নিরাপদ। তবে প্লাস্টিকের অ্যালবামে নেগেটিভ সংরক্ষণ করবেন না। ছবি সংরক্ষণে এড়িয়ে চলবেন যেসব সামগ্রী পেপার ক্লিপ, রাবার ব্যান্ড, টেপ, আঠা এগুলো ছবি সংরক্ষণের সময় ব্যবহার করবেন না কখনও। এসব সামগ্রী ছবি নষ্ট করে দিতে পারে। ডিজিটাল ব্যাকআপ রেখে দিন ছবি যতই যত্নে রাখুন না কেন, ভবিষ্যতের জন্য ডিজিটাল ব্যাকআপ রেখে দিন কয়েক কপি। ছবি স্ক্যান করে আপলোড করে রেখে দিতে পারেন বিভিন্ন অনলাইন ফটো অ্যালবামে। এছাড়া নিজের কাছেও রাখুন আলাদা ফোল্ডার করে।", "url": "https://www.banglatribune.com/lifestyle/64889/%E0%A6%B8%E0%A6%AF%E0%A6%A4%E0%A6%A8%E0%A7%87-%E0%A6%A5%E0%A6%BE%E0%A6%95%E0%A7%81%E0%A6%95-%E0%A6%AA%E0%A7%81%E0%A6%B0%E0%A6%A8%E0%A7%8B-%E0%A6%9B%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 244, "scraped_at": "2026-02-05T12:51:49.568943"}
{"title": "মন্ত্রী-এমপি হোক, আচরণবিধি লঙ্ঘন করলেই ব্যবস্থা: ওবায়দুল কাদের", "body": "সড়ক পরিবহন ও সেতু মন্ত্রী ওবায়দুল কাদের এমপি বলেছেন, ‘মন্ত্রী বা এমপি যতো প্রভাবশালী ব্যক্তি হোক না কেন- নির্বাচনি আচরণবিধি লঙ্ঘন কিংবা শৃঙ্খলা ভঙ্গ করলে তাদের বিরুদ্ধে কঠোর ব্যবস্থা নেওয়া হবে। এ বিষয়ে কোনও ছাড় নেই।’ মঙ্গলবার বিকেলে ঢাকা-চট্টগ্রাম মহাসড়কে কুমিল্লার চৌদ্দগ্রাম উপজেলার মিয়াবাজারে ফুটওভার ব্রিজ উদ্বোধন শেষে তিনি এসব কথা বলেন। সড়ক পরিবহন ও সেতু মন্ত্রী বলেন,নির্বাচনের আচরণবিধি লঙ্ঘনের বিষয়টি প্রধানমন্ত্রী শেখ হাসিনা একটি মনিটরিং টিম করে দেখাশুনা করছেন। এ ব্যাপারে তিনি কঠোর অবস্থানে রয়েছেন। আচরণবিধি লঙ্ঘন করলে কারও রেহাই নেই। মন্ত্রী আরও বলেন, ‘চারলেন প্রকল্পের প্রথম স্তরের কাজ শেষ পর্যায়ে। ১৯২ কিলোমিটারের মধ্যে এই পর্যন্ত ১৭৫ কিলোমিটারের প্রথম স্তরের কাজ শেষ হয়েছে। এই ডিসেম্বরের মধ্যেই বাকি কাজ শেষ হবে। আশা করি নতুন বছরের শুরুতে জাতিকে প্রস্তুত ফোরলেন উপহার দিতে পারবো।’ এ সময় মন্ত্রীর সঙ্গে আরও উপস্থিত ছিলেন চারলেন প্রকল্পের প্রকল্প পরিচালক প্রকৌশলী আফতাব হোসেন খান,একই প্রকল্পের তত্ত্বাবধায়ক প্রকৌশলী এম এ সবুর,সড়ক ও জনপথের কুমিল্লা অঞ্চলের অতিরিক্ত প্রধান প্রকৌশলী জুনায়েদ আহমেদ শিব্বিসহ সড়ক ও জনপথ,হাইওয়ে পুলিশের ঊর্ধ্বতন কর্মকর্তারা।", "url": "https://www.banglatribune.com/country/62057/%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80-%E0%A6%8F%E0%A6%AE%E0%A6%AA%E0%A6%BF-%E0%A6%B9%E0%A7%8B%E0%A6%95-%E0%A6%86%E0%A6%9A%E0%A6%B0%E0%A6%A3%E0%A6%AC%E0%A6%BF%E0%A6%A7%E0%A6%BF-%E0%A6%B2%E0%A6%99%E0%A7%8D%E0%A6%98%E0%A6%A8-%E0%A6%95%E0%A6%B0%E0%A6%B2%E0%A7%87%E0%A6%87-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুমিল্লা প্রতিনিধি", "category": "country", "language": "bn", "token_count": 159, "scraped_at": "2026-02-05T12:51:51.715040"}
{"title": "ক্যাটরিনাকে বেশি খোঁজে বাংলাদেশিরা!", "body": "হ্যা, সেটা গুগল সার্চে এবং ২০১৫ সালেই। গুগলের পক্ষ থেকে মার্কিন সাময়িকী টাইমকে একটা পরিসংখ্যান দেওয়া হয়েছে। তাতে দেখা গেছে গুগল সার্চ ইঞ্জিনে বিদায়ী ২০১৫ সালে সারা বিশ্বের মানুষ সবচেয়ে বেশি যাদের খুঁজেছে তাদের মধ্যে শীর্ষে রয়েছেন কিম কারদাশিয়ান ও লিওনেল মেসি। আর বাংলাদেশের মানুষ সবচেয়ে বেশি খুঁজেছে বলিউড অভিনেত্রী ক্যাটরিনা কাইফকে।তাকে যে শুধু বাংলাদেশিরাই বেশি খুঁজেছে তা নয়, একইসঙ্গে তিনি গুগল সার্চে সবার উপরে ছিলেন নেপালেও।অন্যদিকে ভারতে গুগল সার্চের শীর্ষে ছিলেন বলিউড সুপারস্টার সালমান খান। ভুটান ও ফিজির মানুষও সালমানকে সবচেয়ে বেশি খুঁজেছেন।মার্কিন টিভি রিয়েলিটি শো তারকা কিম কারদাশিয়ানকে খোঁজা হয়েছে মূলত তার বিখ্যাত যৌন আবেদনময়তার জন্য। যুক্তরাষ্ট্র, কানাডা, যুক্তরাজ্য, ফ্রান্সসহ ইউরোপ-আমেরিকার অধিকাংশ দেশ থেকে গুগলে মানুষ তাকেই বার বার খুঁজেছে। অন্যদিকে কিউবা,কঙ্গোসহ আফ্রিকা ও দক্ষিণ আমেরিকায় মানুষজন ইন্টারনেটে বার বার খুঁজেছে সময়ের সেরা ফুটবল তারকা লিওনেল মেসিকে। কারদাশিয়ান ও মেসির পরপরই ছিলেন আরেক তারকা ফুটবলার পর্তুগালের ক্রিস্টিয়ানো রোনালদো। ২১টি দেশে তিনি ছিলেন গুগলে সার্চ তালিকার শীর্ষে। তালিকায় তারপর ছিলেন দুজন পপ সঙ্গীত তারকা নিক্কি মিনাজ ও রিহান্না। আরেকটি মজার তথ্য পাওয়া গেছে গুগলের এই পরিসংখ্যান ঘেটে। বছরজুড়ে আলোচনা আর আগ্রহের শীর্ষে ছিলেন রাশিয়ার প্রেসিডেন্ট ভ্লাদিমির পুতিন। কিন্তু গুগলে রুশরা সবচেয়ে বেশি খুঁজেছে তার স্ত্রী লুদমিলাকে। সূত্র: বিবিসি /এইআর/এসএম/ এএইচ/", "url": "https://www.banglatribune.com/entertainment/64187/%E0%A6%95%E0%A7%8D%E0%A6%AF%E0%A6%BE%E0%A6%9F%E0%A6%B0%E0%A6%BF%E0%A6%A8%E0%A6%BE%E0%A6%95%E0%A7%87-%E0%A6%AC%E0%A7%87%E0%A6%B6%E0%A6%BF-%E0%A6%96%E0%A7%8B%E0%A6%81%E0%A6%9C%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিদেশ ডেস্ক", "category": "entertainment", "language": "bn", "token_count": 191, "scraped_at": "2026-02-05T12:51:53.924128"}
{"title": "সন্ধ্যার পরের তারা...", "body": "পৃথিবীর কোন সীমানায় এক প্রাচীরে আছে গ্রাম আর শহর? ঝুলে থাকা ছনের তৈরি ঘর, পাশেই হঠাৎ অট্টালিকা; যা দেখতে ঘাড় বাঁকিয়ে তাকিয়ে থাকতে হয়। এর মাঝামাঝি ধরনের ঘরবাড়িও আছে, পুরান ঢাকার মতো। নাম ‘অপরাজিতা’, ‘পালকী’ আর ‘খুঁজে ফিরি তাকে’। এগুলো সেটের নাম। দীপ্ত টিভির নতুন নাটকগুলোর নামে এগুলোর নাম। আর এ গ্রাম, পুরান ঢাকা আর ডুপ্লেক্স প্রসাদসম বাড়ির আদলে তৈরি সেটগুলো সবই নতুন এ টিভি চ্যানেলের জন্য তৈরি। উদ্বোধনী দিন বুধবার সন্ধ্যা ৬টায় থেকে পর্দায় হাজির হয়েছেন তিনটি ধারাবাহিকের কিছু নতুন মুখ। তার আগে এক আড্ডায় নাটকের ছয় শিল্পী জানালেন নিজেদের অভিজ্ঞতা, ভাবনা আর আশাবাদের কথা। সিফাতের অপর নাম মন্দিরা সেনগুপ্ত। এর আগে কাজ করেছেন পোলার আইসক্রিম ও প্যারাসুট নারিকেল তেলসহ বেশ কয়েকটি বিজ্ঞাপনচিত্রে। নাটকে একেবারে লক্ষ্মী মেয়ে সে। ছোট ভাই-বোনদের নিজের সন্তানের মতো বড় করছেন। সঙ্গে স্কুলের চক-ডাস্টারও ঘোরান; তিনি শিক্ষিকা। নাটকের চরিত্র বলে, বেশ শান্ত কিন্তু নিজে বললেন অন্য কথা, ‘আরে না, সেটে এই সাজে বসে থাকতে হয়, তাই। তবে সবসময়ই হাসাহাসি, দুষ্টমি চলে। আর আমিই বোধহয় বেশি জোরে হাসি।’ পাশে বসে এ কথাটায় সায় দিয়ে মাথায় মৃদু একটু ঝাঁকুনি যে দিলেন, তার নাম আফজাল কবীর। একই নাটকে অভিজিৎ নামে তিনি মন্দিরার নায়ক। তাই মন্দিরার এই হাসাহাসির বড় সাক্ষী যে তিনিই। ঢাকা বিশ্ববিদ্যালয়ের নাট্যকলা বিভাগ থেকে পড়াশোনা করেছেন। এর আগে প্রভাত ফেরী দলের হয়ে মঞ্চে অভিনয়। আর দীপ্ত টিভিতে অভিনেতা হিসেবে চাকরি করছেন এ শিল্পী। ‘নাট্যশিল্পী হিসেবে এটা বেশ ভালো অভিজ্ঞতা। কারণ এখানে নিজের পছন্দের বিষয়টি নিয়ে চাকরি করছি। অভিনয়ের জন্য মাস শেষে বেতন গুনছি।’ চ্যানেলটি তিনটি বড় পরিসরের ধারাবাহিক নিয়ে আসছে। এগুলোর বেশিরভাগ শিল্পীই বেতনভুক্ত। সকাল-সন্ধ্যা কাজ করেন তারা। প্রয়োজনে এখানেই চলে রান্না-বান্না, আড্ডা; এমনকি ঘুম! ফারজানা রিক্তা যেমন বললেন, ‘অনেকেই বলে কাজের বিষয়ে আমরা বেশ গম্ভীর। হ্যাঁ, এটা ঠিক কাজের বিষয়ে আমরা বেশ সিরিয়াস থাকি। কিন্তু আমাদের এখানে সবই চলে। পাশেই তো কারওয়ান বাজার। সেখানে থেকে বাজার করে চলে আমাদের পিকনিক। বিশেষ করে আমাদের নাটকের (খুঁজে ফিরি তাকে)পরিচালক-প্রযোজকরা এ ধরনের কাজে বেশ উৎসাহী। তারাই কিন্তু রান্না করেন, আর আমরা হয়ে যাই হেলপার!’ টিভি পর্দায় রিক্তা পরিচিত মুখ। বেশ কিছু ধারাবাহিক করেছেন। সর্বশেষ ‘কার্তুজ’ ছবির নায়িকা হিসেবে পর্দায় এসেছেন। তবে এখানে কাজ করলেও বাইরে কাজ করতে তেমন বাধা নেই। তার ভাষ্য, ‘দীপ্ত টিভির আয়োজনটা পুরো পরিবারের মতো। এখানে একজন চুক্তিবদ্ধ শিল্পী টিভিটির বিভিন্ন ধারাবাহিকে কাজ করবে। বাইরে কাজ করা যাবে, তবে অন্য কোনও টিভির ধারাবাহিকে কাজ করতে পারবে না। কারণ আমরা চাই নাটকের চরিত্রটি প্রতিষ্ঠিত হোক। ‘খুঁজে ফিরি তাকে’তে আমার চরিত্রটির নাম বনানী। এখানেও আমাকে সেখাবে সম্বোধন করা হয়।’ রিক্তার বাকি কথাটা বললেন ইমতু। টিভিটির অপর ধারবাহিক ‘পালকী’তে তিনি একজন গৃহকর্তা। নাম সোহেল। যার দুজন স্ত্রী। ইমতুর দুষ্টমিভরা কথায়, ‘আমাদের এখানে পরিকল্পনাই হলো দর্শক ইমতু বা রিক্তাকে ভুলে যাক! তারা শুধু মনে রাখবে সোহেল বা বনানীকে। মনে রাখুক আমার নাটকের অপর দুই চরিত্র পালকী ও সাবাকে। বাস্তব জীবনের নামে আমরা আর নেই!’ ইমতু দীর্ঘদিন ধরে টিভিতে কাজ করছেন। তাই পার্থক্যটা বললেন তিনি, ‘আমাদের এখানে নাটকের পুরো আয়োজনটিই খুব সময় নিয়ে ও গুছিয়ে করা। এখানে প্রতিটি সংলাপ, পোশাক- সবকিছুর ওপর গুরুত্ব দেওয়া হয়। আর আমাদের কাজগুলো প্রতিদিন আট ঘণ্টা করে হচ্ছে। তাই মনোসংযোগও বেশ ভালোভাবে নাটকে থাকে। একটি পরিবার যেভাবে চলে, সেই আবহ থাকে নাটকে। তাই দর্শকরা আচমকা কোনও অসামঞ্জস্যপূর্ণ দৃশ্য পাবে না।’ পালকী’ নাটকের সাবা চরিত্র করছেন রানী আহাদ। ২০১৩ সালে মিডিয়ার সঙ্গে যুক্ত হয়েছেন তিনি। দু’একটি কাজও করেছেন দেশের বাইরে পড়াশোনা করে এ শিল্পী। প্রায় শুরু থেকেই কাজ করছেন চ্যানেলটির সঙ্গে। ‘নাটক সম্পর্কে অনেকেই বলছেন কলকাতা বা ভারতীয় ধারাবাহিকের ছায়া আছে। তবে আমরা শুধু তাদের নির্মাণপ্রক্রিয়া অনুসরণ করেছি। কারণ এদেশের দর্শকরা তাদের নাটক দেখছে। সে দর্শকদের সংখ্যা অনেক বেশি। তারা যদি আমাদের দেশে নির্মিত এ নাটকগুলো দেখে, এতে আমাদের জন্যই ভালো।’ বললেন রানী আহাদ। আর নিজের চরিত্র? চটজলদি তার উত্তর, ‘এখানে আমি শহুরে মেয়ে। নাম সাবা’। এবার আসা যাক ‘পালকী’তে। এ চরিত্রটির মানুষের নাম স্নিগ্ধা মোমিন। ছিলেন লাক্স চ্যানেল আই সুপারস্টার প্রতিযোগী। ২০০৮ সালের সে প্রতিযোগিতায় সেরা দশে না থাকলেও পরের স্থানটি ছিল তার। এরপর ‘রেডিও চকলেট’, ‘চলিতেছে সার্কাস’সহ বেশ কিছু ধারাবাহিকে কাজ করেছেন তিনি। আর ছোটবেলায় নাচও শিখেছেন নিয়মিত। নিজেদের কাজগুলো সম্পর্কে তার মত, ‘আসলে আমরা চাচ্ছি, লোকজন আমাদের চরিত্রটা গ্রহণ করুক। যেমন ‘অপরাজিতা’র অভিজিৎ, মন্দিরা অথবা ‘খুঁজে ফিরি তাকে’র বনানীকে, কিংবা আমাদের ‘পালকী’ নাটকের চরিত্রগুলোকে। দর্শরকা যেন আমাদেরকে তাদের পরিবারের সদস্য করে নেয়। প্রতিটি রাতে দেশের প্রতিটি পরিবারের সঙ্গে আমরা থাকব।’ ছবি তুলেছেন সাজ্জাদ হোসেন", "url": "https://www.banglatribune.com/entertainment/59261/%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE%E0%A6%B0-%E0%A6%AA%E0%A6%B0%E0%A7%87%E0%A6%B0-%E0%A6%A4%E0%A6%BE%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওয়ালিউল মুক্তা।।", "category": "entertainment", "language": "bn", "token_count": 681, "scraped_at": "2026-02-05T12:51:56.189377"}
{"title": "প্রতিপক্ষের সমর্থকদের হাতে কাউন্সিলর প্রার্থীর মা খুন!", "body": "ময়মনসিংহের গফরগাঁওয়ে আসন্ন পৌর নির্বাচনের এক কাউন্সিলর প্রার্থীর মাকে পিটিয়ে হত্যার অভিযোগ উঠেছে একই ওয়ার্ডের অপর কাউন্সিলর প্রার্থীর সমর্থকদের বিরুদ্ধে। নিহতের নাম রাবেয়া খাতুন। তিনি পৌরসভার ৩নং ওর্য়াডের কাউন্সিলর প্রার্থী ও ওয়ার্ড আওয়ামী লীগের সাধারণ সম্পাদক আজিজুল ইসলামের মা। এ ঘটনায় জড়িত থাকার অভিযোগে কাউন্সিলর প্রার্থী ও ওয়ার্ড আওয়ামী লীগের সভাপতি আনিসুলের ভাতিজা ইকবাল এবং ভাগ্নে সোহাগকে আটক করেছে পুলিশ। এ ঘটনায় আজিজুলের দুই ভাইও আহত হয়েছে। হামলায় নিহত রাবেয়া খাতুনের লাশ বুধবার রাতে থানা পুলিশ উদ্ধার করে ময়নাতদন্তের জন্য মর্গে পাঠানো হয়েছে। কাউন্সিলর প্রার্থী আজিজুল ইসলাম জানান, তার বাড়িতে অপর কাউন্সিলর প্রার্থী, ওয়ার্ড আওয়ামী লীগের সভাপতি আনিসুল হক ও তার সমর্থকরা হামলা চালিয়ে এ ঘটনাটি ঘটিয়েছে। তবে আনিসুল হক এই অভিযোগ অস্বীকার করেছেন। কারা হামলা চালিয়েছে সেব্যাপারেও তিনি জানেন না। তবে হামলার কথা শুনেছেন বলে জানিয়েছেন। তিনি এই ঘটনাকে তার বিরুদ্ধে অপপ্রচার বলে উল্লেখ করেছেন। এদিকে হামলায় আনিসুলের সম্পৃক্ততার বিষয়টি নিশ্চিত করেছেন গফরগাঁও থানার ওসি (তদন্ত) মোহাম্মদ হাবিবুর রহমান। তবে আজিজুলের মায়ের মৃত্যু হামলায় নাকি স্বাভাবিক মৃত্যু হয়েছে তা ময়নাতদন্তের পর বলা যাবে বলে জানান তিনি।", "url": "https://www.banglatribune.com/country/62303/%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AA%E0%A6%95%E0%A7%8D%E0%A6%B7%E0%A7%87%E0%A6%B0-%E0%A6%B8%E0%A6%AE%E0%A6%B0%E0%A7%8D%E0%A6%A5%E0%A6%95%E0%A6%A6%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%95%E0%A6%BE%E0%A6%89%E0%A6%A8%E0%A7%8D%E0%A6%B8%E0%A6%BF%E0%A6%B2%E0%A6%B0-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B0-%E0%A6%AE%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ময়মনসিংহ প্রতিনিধি", "category": "country", "language": "bn", "token_count": 167, "scraped_at": "2026-02-05T12:51:58.161317"}
{"title": "২৬ লাখ মানুষ নির্মাণ শিল্পে কর্মরত", "body": "দেশের নির্মাণ শিল্পে ২৬ লাখের বেশি মানুষ কর্মরত রয়েছেন। বাংলাদেশ পরিসংখ্যান ব্যুরোর (বিবিএস) ‘নির্মাণ জরিপ ২০১৩-১৪’-এর ফলাফলের ওপর ভিত্তি করে তৈরি প্রতিবেদেনে এই তথ্য জানানো হয়।বুধবার রাজধানীর আগারগাঁওয়ে পরিসংখ্যান ভবন সম্মেলন কক্ষে এ প্রতিবেদনের মোড়ক উন্মোচন করা হয়।অনুষ্ঠানে প্রধান অতিথি ছিলেন পরিসংখ্যান ও তথ্য ব্যবস্থাপনা বিভাগের সচিব কানিজ ফাতেমা। এতে সভাপতিত্ব করেন বিবিএস’র মহাপরিচালক আব্দুল ওয়াজেদ।অনুষ্ঠানে মূল প্রতিবেদন উপস্থাপন করেন কর্মসূচি পরিচালক জিয়া উদ্দিন আহমেদ। প্রতিবেদনে বলা হয়েছে, সামষ্টিক দেশজ উৎপাদনে (জিডিপি) নির্মাণ শিল্পের অবদান ৭ শতাংশ। ২০১২-১৩ অর্থবছরে সরকারি-বেসরকারি খাতসহ মোট ২ লাখ ৩৭ হাজার কোটি টাকার নির্মাণ কাজ সম্পন্ন হয়েছে। এর মধ্যে পাকা নির্মাণ ব্যয় হয়েছে ২ লাখ ৩৪ হাজার কোটি টাকা এবং কাঁচা নির্মাণ ব্যয় হয়েছে ৩ হাজার ১০০ কোটি টাকা। ছবি: সংগ্রীহিত।", "url": "https://www.banglatribune.com/business/65769/%E0%A7%A8%E0%A7%AC-%E0%A6%B2%E0%A6%BE%E0%A6%96-%E0%A6%AE%E0%A6%BE%E0%A6%A8%E0%A7%81%E0%A6%B7-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%87-%E0%A6%95%E0%A6%B0%E0%A7%8D%E0%A6%AE%E0%A6%B0%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 116, "scraped_at": "2026-02-05T12:52:00.350478"}
{"title": "নওগাঁয় বিএনপি-জামায়াত সংঘর্ষ, আহত ১৩", "body": "নওগাঁ-৫ (নওগাঁ সদর) আসনে নির্বাচনি প্রচারণা চালানোর সময় বিএনপি ও জামায়াতের নেতাকর্মীদের মধ্যে সংঘর্ষ হয়েছে। এতে উভয় পক্ষের অন্তত ১৩ আহত হয়েছেন। মঙ্গলবার বিকাল ৫টার দিকে নওগাঁ সদর উপজেলার চক গোপাই গ্রামে সংঘর্ষের এ ঘটনা ঘটে। স্থানীয় সূত্রে জানা যায়, বিকালে সদর উপজেলার হাসাইগাড়ী ইউনিয়নের চক গোপাই গ্রামে জামায়াতের নেতাকর্মীরা দাঁড়িপাল্লার পক্ষে প্রচারণা চালাচ্ছিলেন। এ সময় জামায়াত-বিএনপির নেতাকর্মীদের মধ্যে বাগিতণ্ডা ও হাতাহাতি হয়। একপর্যায়ে দুই পক্ষের মধ্যে সংঘর্ষ শুরু হয়। বিএনপির দাবি, সংঘর্ষে তাদের পাঁ চজন আহত হয়েছেন। জামায়াতের দাবি, তাদের আট জন আহত হন। আহতদের নওগাঁ জেনারেল হাসপাতালে ভর্তি করা হয়েছে। তারা হলেন- জামায়াতের রাজনীতির সঙ্গে জড়িত হাসাইগাড়ী ইউনিয়নের কাটখইড় গ্রামের হাসান প্রামাণিক (৩৮), একই এলাকার জাহিদ হাসান (২৫), হাসাইগাড়ী গ্রামের মোস্তাফিজুর (৫৮), চকরামপুর গ্রামের রুস্তম আলী (৪০) এবং ছাত্রদল কর্মী চক গোপাই গ্রামের রাকিব হাসান (২০)। আহত ছাত্রদল কর্মী রাকিব হাসান বলেন, ‘জামায়াতের কর্মীরা আমাদের গ্রামে প্রচারণা চালাচ্ছিলেন। সেখানে গিয়ে আমরা ছবি তুলছিলাম। এ সময় জামায়াতের লোকজন আমাদের ছবি তুলতে বাধা দিলে তর্ক শুরু হয়। একপর্যায়ে তারা আমাদের ওপর হামলা চালায়।’ নওগাঁ সদর উপজেলা জামায়াতের আমির আবদুর রহিম বলেন, ‘জামায়াতের নেতাকর্মীরা হাঁসাইগাড়ী ইউনিয়নের বিভিন্ন গ্রামে দাঁড়িপাল্লার পক্ষে প্রচারণা চালান। ওই ইউনিয়নের চক গোপাই গ্রামে নেতাকর্মীদের নিয়ে গণসংযোগ শেষে বিকালে আমাদের প্রার্থী আ স ম সায়েম ভাই চক গোপাই একটি বাড়িতে বিশ্রাম করছিলেন। এ সময় বিএনপির সন্ত্রাসীরা তাকে হত্যার উদ্দেশে পাইপ নিয়ে অতর্কিত হামলা চালায়। হামলায় আমাদের আট জন কর্মী আহত হন।’", "url": "https://www.banglatribune.com/country/rajshahi/932469/%E0%A6%A8%E0%A6%93%E0%A6%97%E0%A6%BE%E0%A6%81%E0%A7%9F-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7-%E0%A6%86%E0%A6%B9%E0%A6%A4-%E0%A7%A7%E0%A7%A9", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নওগাঁ প্রতিনিধি", "category": "country", "language": "bn", "token_count": 223, "scraped_at": "2026-02-05T12:52:03.346222"}
{"title": "দাশিয়ারছড়াকে ইউনিয়ন পরিষদ ঘোষণার দাবিতে মানববন্ধন", "body": "দাশিয়ারছড়াকে ইউনিয়ন পরিষদ ঘোষণার দাবিতে কুড়িগ্রামের ফুলবাড়ীতে মানববন্ধন করেছে সদ্য বিলুপ্ত ছিটমহলটির বাসিন্দারা। মানববন্ধন শেষে তারা উপজেলা নির্বাহী অফিসারের মাধ্যমে প্রধানমন্ত্রী বরাবর স্মারকলিপি প্রদান করেন। রবিবার ঘণ্টাব্যাপী উপজেলার কালিরহাট বাজারে দাশিয়ারছড়ার কয়েকশ’ নারী-পুরুষ এ মানববন্ধনে অংশ নেয়। ফুলবাড়ী উপজেলা নির্বাহী কর্মকর্তা মো. নাসির উদ্দিন মাহমুদ স্মারকলিপি প্রাপ্তির কথা স্বীকার করে জানান, তিনি ঊর্ধ্বতন কর্তৃপক্ষকে বিষয়টি জানাবেন। বাংলাদেশ-ভারত ছিটমহল বিনিময় কমিটির (বর্তমানে বিলুপ্ত) সাধারণ সম্পাদক গোলাম মোস্তফা বাংলা ট্রিবিউনকে জানান, ছিটমহল বিনিময় কার্যকর হওয়ার পর থেকে দাশিয়ারছড়া বাসীর দাবির পরিপ্রেক্ষিতে প্রশাসনের পক্ষ থেকে বলা হয়েছিল যে, প্রধানমন্ত্রীর সফরের মাধ্যমে দাশিয়ারছড়াকে ইউনিয়ন পরিষদ ঘোষণা করা হবে। দাশিয়ারছড়া প্রায় ১,৬৪৩ একর ভূমির একটি জনবসতি এবং এখানে প্রায় দশহাজার লোকের বসবাস। আমরা যৌক্তিকভাবেই দাশিয়ারছড়াকে ইউনিয়নের দাবি করছি। দাশিয়ারছড়াকে ইউনিয়ন পরিষদে রূপান্তরের ব্যাপারে উপজেলা নির্বাহী কর্মকর্তার দপ্তরের মাধ্যমে একটি জরিপ করা হয়েছিল স্বীকার করে উপজেলা নির্বাহী কর্মকর্তা মো. নাসির উদ্দিন মাহমুদ জানান, এ সম্পর্কিত একটি প্রতিবেদন জেলা প্রশাসকের মাধ্যমে স্থানীয় সরকার মন্ত্রনালয়ে পাঠানো হয়েছিল। কিন্তু ইউনিয়ন পরিষদ ঘোষণা করা বা না করা পুরোপুরি সরকারের এখতিয়ার। কুড়িগ্রাম জেলার ভারপ্রাপ্ত জেলা প্রশাসক আকতার হোসেন আজাদ ইউনিয়ন পরিষদ গঠনের বিষয়ে প্রতিবেদন পাঠানোর বিষয়টি বাংলা ট্রিবিউনকে নিশ্চিত করেছেন।", "url": "https://www.banglatribune.com/country/58846/%E0%A6%A6%E0%A6%BE%E0%A6%B6%E0%A6%BF%E0%A7%9F%E0%A6%BE%E0%A6%B0%E0%A6%9B%E0%A7%9C%E0%A6%BE%E0%A6%95%E0%A7%87-%E0%A6%87%E0%A6%89%E0%A6%A8%E0%A6%BF%E0%A7%9F%E0%A6%A8-%E0%A6%AA%E0%A6%B0%E0%A6%BF%E0%A6%B7%E0%A6%A6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুড়িগ্রাম প্রতিনিধি।।", "category": "country", "language": "bn", "token_count": 179, "scraped_at": "2026-02-05T12:52:05.280773"}
{"title": "যশোরে অস্ত্রসহ দুই সন্ত্রাসী আটক", "body": "যশোরে দুটি পিস্তল, ছুরি ও গুলিসহ দুই যুবককে আটক করেছে পুলিশ। রবিবার ভোরে ডিবি পুলিশের একটি দল শহরের বেজপাড়া এলাকা থেকে তাদের আটক করে। আটককৃতরা হলেন, ইয়াসিন আরাফাত (২৫) ও আমজাদ হোসেন (২৫) ওরফে আকাশ। যশোর ডিবি পুলিশের ওসি আলী আহমেদ হাশেমী জানান, তাদের কাছে খবর ছিল সন্ত্রাসী ইয়াসিন ও আকাশ নাশকতার উদ্দেশ্যে অস্ত্র ও গুলিসহ বেজপাড়া কবরস্থানের পাশে জনৈক পচা মিয়ার বাড়িতে অবস্থান করছে। এরপর ভোর পাঁচটার দিকে সেখানে ডিবি পুলিশের অভিযান চালান। পুলিশের উপস্থিতি টের পেয়ে তারা পালিয়ে যাওয়ার চেষ্টা করে। ওই সময় পুলিশ তাদের ধাওয়া করে আটক করে। পরে তাদের দেওয়া তথ্যের ভিত্তিতে পচা মিয়ার বাড়ি সানশেড থেকে একটি ব্যাগ উদ্ধার করা হয়। ওই ব্যাগের মধ্যে একটি নাইন এমএম পিস্তল, একটি ভারতীয় পিস্তল, একটি ম্যাগজিন, চার রাউন্ড গুলি, চারটি ছুরি ও ৬টি মোবাইলফোন সেট উদ্ধার করা হয়। ওসি আরও জানান, ধৃত দুজন যশোরের চিহ্নিত সন্ত্রাসী। ইয়াসিনের বিরুদ্ধে কোতোয়ালী থানায় হত্যা, অস্ত্র, ছিনতাই, চাঁদাবাজিসহ আটটি মামলা রয়েছে।", "url": "https://www.banglatribune.com/country/59030/%E0%A6%AF%E0%A6%B6%E0%A7%8B%E0%A6%B0%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A6%B8%E0%A6%B9-%E0%A6%A6%E0%A7%81%E0%A6%87-%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "যশোর প্রতিনিধি ।।", "category": "country", "language": "bn", "token_count": 149, "scraped_at": "2026-02-05T12:52:07.154980"}
{"title": "৬ যাত্রী পুড়িয়ে হত্যা : জামায়াতের ১৩২ নেতাকর্মীর বিচার শুরু", "body": "রংপুরের মিঠাপুকুরে যাত্রীবাহী বাসে পেট্রলবোমা মেরে ৬ যাত্রীকে পুড়িয়ে হত্যার বিচার শুরু হয়েছে। এই মামলায় জামায়াত-শিবিরের ১৩২ নেতাকর্মীকে আসামি করা হয়। বৃহস্পতিবার দুপুরে রংপুরের অতিরিক্ত জেলা ও দায়রা জজ কামরুজ্জামানের আদালতে মামলার বাদী মিঠাপুকুর থানার এস আই আব্দুর রাজ্জাকের সাক্ষ্য ও জেরা সম্পন্ন হয়। সাক্ষী ও জেরা শেষে আসামি পক্ষের আইনজীবীদের সময় আবেদনের পরিপ্রেক্ষিতে বিচারক আগামী ১২ নভেম্বর মামলার পরবর্তী তারিখ নির্ধারণ করেন। এর আগে চাঞ্চল্যকর এই মামলার বাদী এস আই আব্দুর রাজ্জাক আদালতে সাক্ষ্য দেওয়ার সময় বাসে পেট্রলবোমা মেরে ছয় যাত্রীকে পুড়িয়ে হত্যার ঘটনার বর্ণনা দেন। সাক্ষ্য দেওয়ার পর আসামি পক্ষের আইনজীবীরা দুই ঘণ্টা ধরে মামলার বাদিকে জেরা করেন। এ ব্যাপারে সরকার পক্ষের আইনজীবী পিপি আব্দুল মালেক অ্যাডভোকেট জানান, বাদিসহ পাঁচ সাক্ষী আদালতে সাক্ষ্য দেওয়ার জন্য এসেছিল। আসামি পক্ষ বাদির সাক্ষ্য ও জেরা শেষে সাক্ষ্য গ্রহণ মুলতবি রাখার আবেদন জানান। বিচারক আসামি পক্ষের আবেদনের কারণে আগামী ১২ নভেম্বর পরবর্তী সাক্ষ্য গ্রহণের তারিখ নির্ধারণ করেন। পিপি জানান, চাঞ্চল্যকর এ মামলায় বাদী তার সাক্ষ্য দেওয়ার সময় মামলার অভিযোগ পুরোপুরি আদালতে বর্ণনা দিয়েছেন। আশা করা হচ্ছে মামলার বিচার ঠিকমতো এগিয়ে চলেছে। তারা ন্যায় বিচার পাবেন বলে আশা প্রকাশ করেন। উল্লেখ্য চলতি বছরের ১৪ জানুয়ারি রাতে রংপুরের মিঠাপুকুর উপজেলার বাতাসন এলাকায় কুড়িগ্রামের উলিপুর থেকে ঢাকাগামী নাইট কোচ খলিল পরিবহনে জামায়াত শিবিরের সন্ত্রাসীরা পেট্রলবোমা নিক্ষেপ করে। এতে বাসটিতে আগুন ধরে যায় এবং ছয় যাত্রী অগ্নিদগ্ধ হয়ে মারা যান। এছাড়া কমপক্ষে ২৫ যাত্রী অগ্নিদগ্ধ হন। এ ঘটনায় মিঠাপুকুর থানার এসআই আব্দুর রাজ্জাক বাদি হয়ে ১৩২ জামায়াত-শিবির নেতাকর্মীর বিরুদ্ধে সন্ত্রাস দমন আইনে মামলা করেন। মামলায় এ পর্যন্ত পুলিশ ৫২ জনকে গ্রেফতার করেছে। তারা কারাগারে আটক আছেন। পলাতক রয়েছেন ৮০ জন। গ্রেফতারি পরোয়ানা জারির পরও আদালতে হাজির না হওয়ায় তাদের অনুপস্থিতিতে বিচার শুরু হয়েছে।", "url": "https://www.banglatribune.com/country/58859/%E0%A7%AC-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%AA%E0%A7%81%E0%A7%9C%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রংপুর প্রতিনিধি॥", "category": "country", "language": "bn", "token_count": 267, "scraped_at": "2026-02-05T12:52:09.132819"}
{"title": "`জি ওয়ান' ছবির ঘোষণা দিলেন শাহরুখ", "body": "বলিউডে তারকা থেকে প্রযোজক বনে গেছেন অনেকেই। তাদের মধ্যে প্রথম সারিতেই আছেন শাহরুখ খান। অভিনয়ের মতো সফল হয়েছেন ব্যবসায়ও। ‘ফির ভি দিল হ্যায় হিন্দুস্তানি’র মাধ্যমে যাত্রা শুরু হয় শাহরুখের প্রোডাকশন রেড চিলিসের। তারপর থেকে দর্শককে উপহার দিয়েছেন একের পর এক ব্যবসাসফল ছবি। সম্প্রতি কাজলের সঙ্গে ‘দিলওয়ালে’ ছবির মুক্তির পর এবার তার প্রতিষ্ঠান প্রযোজনা করতে যাচ্ছে ‘রা ওয়ান’র সিক্যুয়াল ‘জি-ওয়ান’।‘জি ওয়ান’ বানানোর কথা ঘোষণা দিয়েছেন কিং খান নিজেই। তিনি বলেন, ‘‘এবার আমি ১০০ ভাগ সিক্যুয়েল বানাব। এর কোনও দ্বিরুক্তি হবে না। ‘রা ওয়ান’র সিক্যুয়ালের নাম হবে ‘জি ওয়ান’।’রাওয়ান সম্পর্কে তিনি বলেন, ‘‘ব্যবসার দিক থেকে ধরলে ‘রা ওয়ান’ ঠিকঠাক ছবি ছিল। ছবিটি থেকে আমরা যথেষ্ট মুনাফা করেছি। কিন্তু কিছু নেতিবাচক আলোচনাও ছিল। এইসব নেতিবাচক কথা কিন্তু দর্শকরা বলেননি। বলেছেন ইন্ডাস্ট্রিরই কিছু মানুষ। অনেকে থাকেই, যেমন- কলকাতা নাইট রাইডারের পারফরম্যান্স খারাপ হলেও নানা নেতিবাচক কথাবার্তা শুনতে পাই। ’’ ‘রা ওয়ান’ মুক্তি পায় ২০১১ সালে। এই পাঁচ বছরে প্রযুক্তির আরও অনেক উন্নতি হয়েছে। ফলে ‘জি ওয়ান’ আরও ভালো করে নির্মাণ করা সম্ভব হবে বলে আশাবাদ ব্যক্ত করে বলিউড সুপারস্টার শাহরুখ বলেন, ‘নতুন কিছু শুরু করতে গেলে ব্যর্থতার ঝুঁকি থেকেই যায়। তার জন্য প্রস্তুত থাকতে হয়। আমি মনে করি, চেনা পথে হেঁটে সফল হবার চেয়ে নতুন কিছু করে ব্যর্থ হওয়াও ভালো।’ ‘জি ওয়ান’ পরিচালনার জন্য রাওয়ানের পরিচালক অনুভব সিনহাকেই যুক্ত করতে চান বলে জানিয়েছেন বলিউড বাদশাহ। সূত্রঃ আইএএনএস, দ্য টাইমস অব ইন্ডিয়া", "url": "https://www.banglatribune.com/entertainment/64375/%E0%A6%9C%E0%A6%BF-%E0%A6%93%E0%A7%9F%E0%A6%BE%E0%A6%A8-%E0%A6%9B%E0%A6%AC%E0%A6%BF%E0%A6%B0-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%B6%E0%A6%BE%E0%A6%B9%E0%A6%B0%E0%A7%81%E0%A6%96", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 217, "scraped_at": "2026-02-05T12:52:11.120919"}
{"title": "২৩ ডিসেম্বর রিহ্যাব মেলা", "body": "আগামী ২৩ ডিসেম্বর বুধবার থেকে শুরু হচ্ছে রিহ্যাবের পাঁচ দিনব্যাপী আবাসন মেলা। রাজধানীর বঙ্গবন্ধু আন্তর্জাতিক সম্মেলন কেন্দ্রে অনুষ্ঠিতব্য এ মেলা চলবে ২৭ ডিসেম্বর পর্যন্ত। প্রতিদিন সকাল ১০টা থেকে রাত ৯টা পর্যন্ত সবার জন্য উন্মুক্ত থাকবে মেলা প্রাঙ্গণ। গৃহায়ন ও গণপূর্তমন্ত্রী ইঞ্জিনিয়ার মোশাররফ হোসেন মেলা উদ্বোধন করবেন।এবার মেলায় স্টল থাকছে প্রায় দেড়শ। এগুলোর মধ্যে ২৫টি স্টল থাকবে নির্মাণ সামগ্রী ও আর্থিক প্রতিষ্ঠানের এবং বাকিগুলো আবাসন প্রতিষ্ঠানের স্টল। মেলায় একবার প্রবেশে এন্ট্রি ফি দিতে হবে জনপ্রতি ৫০ টাকা এবং একাধিকবার প্রবেশের জন্য মাল্টিপল এন্ট্রি ১০০ টাকা। এন্ট্রি টিকিটের র‌্যাফেল ড্রতে রয়েছে আকর্ষণীয় পুরস্কার।শনিবার দুপুরে রাজধানীর সোনারগাঁও হোটেলে আয়োজিত এক সংবাদ সম্মেলনে এ তথ্য জানানো হয়। এতে লিখিত বক্তব্য পাঠ করেন রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশের (রিহ্যাব) সহ-সভাপতি রবিউল হক। এছাড়া সংবাদ সম্মেলনে আরও উপস্থিত ছিলেন সহ-সভাপতি লিয়াকত আলী ভূইয়া, মেলা কমিটির আহ্বায়ক ইঞ্জিনিয়ার সোহরাওয়ার্দী ভূইয়া ও বৈদেশিক মেলা কমিটির আহ্বায়ক শাকিল কামাল চৌধুরী।রবিউল হক বলেন, ক্রেতাদের সুবিধার্থে রিহ্যাব গত ১৫ বছর ধরে আবাসন মেলার আয়োজন করছে। আমাদের আশা বিগত আয়োজনের ধারাবাহিকতায় এবারও একটি সফল মেলা উপহার দিতে পারব। রিহ্যাব সদস্য ও ক্রেতাদের মধ্যে সেতুবন্ধন তৈরি করতে এই মেলা গুরুত্বপূর্ণ ভূমিকা রাখবে। তিনি বলেন, এবারও মেলায় রাজউক তথা সরকার অননুমোদিত কোনও প্রকল্প স্টলে রাখা যাবে না। এজন্য অংশগ্রহণকারীদের বলে দেওয়া হয়েছে। তাই আশা করছি অননুমোদিত প্রকল্প না থাকলে ক্রেতাদের ঠকারও কোনও আশঙ্কা থাকবে না। এবার রিহ্যাবের আবাসন মেলায় কো-স্পন্সর হিসেবে থাকবে ১৬টি প্রতিষ্ঠান। এগুলোর মধ্যে রয়েছে আমিন মোহাম্মদ ফাউন্ডেশন লি., আমিন মোহাম্মদ ল্যান্ড ডেভেলপমেন্ট লি., অ্যাস্যুরেন্স ডেভেলপমেন্টস লি., অ্যাশিউর বিল্ডার্স লি., কম্প্রিহেনসিভ হোল্ডিংস লি., কনকর্ড রিয়েল এস্টেট অ্যান্ড ডেভেলপমেন্ট লি., ডোম-ইনো বিল্ডার্স লি., ইস্টার্ন হাউজিং লিমিটেড, জেনেটিক লিমিটেড, হামিদ রিয়েল এস্টেট কনস্ট্রাকশন লি., নাভানা রিয়েল এস্টেট লি., প্রতীক ডেভেলপার্স লি., শামসুল আলামিন রিয়েল এস্টেট লি., ও স্বদেশ প্রপার্টি লি.। /ওএফ/এসএম /এএইচ/", "url": "https://www.banglatribune.com/business/62853/%E0%A7%A8%E0%A7%A9-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%B0%E0%A6%BF%E0%A6%B9%E0%A7%8D%E0%A6%AF%E0%A6%BE%E0%A6%AC-%E0%A6%AE%E0%A7%87%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 280, "scraped_at": "2026-02-05T12:52:13.213903"}
{"title": "‘ইনহিরান-টু’তে থাকছেন না শোয়ার্জনেগার", "body": "ভারতীয় সুপারস্টার রজনীকান্তের সঙ্গে ‘ইনহিরান’ ছবির দ্বিতীয় পর্বে থাকছেন না ‘টার্মিনেটর’খ্যাত তারকা আর্নল্ড শোয়ার্জনেগার। এই ছবিতে নায়কের প্রতিদ্বন্দ্বীর ভূমিকায় অভিনয় করার প্রস্তাব দেওয়া হলেও শেষ পর্যন্ত পরিকল্পনা সফল হয়নি বলে জানিয়েছে একটি সূত্র। সূত্র থেকে আরও জানা যায়, শোয়ার্জনেগারের সম্মানী ভারতীয় রুপিতে দাঁড়ায় ১২০ কোটি যা ছবির বাজেটের তুলনায় অত্যাধিক। তবে সম্মানীই একমাত্র কারণ নয় বলেও জানায় সূত্রটি। লাইকা প্রোডাকশনস প্রযোজিত ও শঙ্কর পরিচালিত ‘ইনহিরান টু’ ছবিতে সংগীত পরিচালনা করবেন এ আর রহমান। সূত্রঃ দ্য এক্সপ্রেস ট্রিবিউন", "url": "https://www.banglatribune.com/entertainment/61949/%E2%80%98%E0%A6%87%E0%A6%A8%E0%A6%B9%E0%A6%BF%E0%A6%B0%E0%A6%BE%E0%A6%A8-%E0%A6%9F%E0%A7%81%E2%80%99%E0%A6%A4%E0%A7%87-%E0%A6%A5%E0%A6%BE%E0%A6%95%E0%A6%9B%E0%A7%87%E0%A6%A8-%E0%A6%A8%E0%A6%BE-%E0%A6%B6%E0%A7%8B%E0%A7%9F%E0%A6%BE%E0%A6%B0%E0%A7%8D%E0%A6%9C%E0%A6%A8%E0%A7%87%E0%A6%97%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 77, "scraped_at": "2026-02-05T12:52:15.153009"}
{"title": "পলিথিন কারখানার সংখ্যা জানে না সরকার", "body": "সারাদেশে কতগুলো কারখানায় প্লাস্টিক বা ওভেন পলিপ্রপিলিন (ডাব্লিউপিপি) ব্যাগের উৎপাদন হয় এ বিষয়ে সরকারের নিকট কোনো সুনির্দিষ্ট তথ্য নেই বলে জানিয়েছেন বস্ত্র ও পাটমন্ত্রী মির্জা আজম। বৃহস্পতিবার সচিবালয়ে সাংবাদিকদের উপস্থিতিতে বিভিন্ন মন্ত্রণালয়, অধিদফতর ও সংস্থার প্রতিনিধিদের সঙ্গে অনুষ্ঠিত বৈঠকে তিনি এ কথা বলেন।তিনি বলেন, পলিথিন ব্যাগ তৈরির কারখানার সংখ্যা বিষয়ে কেউ তথ্য দিতে পারছে না। পরিবেশ অধিদফতর ও বিনিয়োগ বোর্ডের নিকটও এ বিষয়ে সঠিক তথ্য নেই।পাটজাত মোড়কের বাধ্যতামূলক ব্যবহার নিশ্চিতে গত ৩০ নভেম্বর থেকে দেশব্যাপী অভিযান চলছে। পরিচালিত এ অভিযানে বুধবার পর্যন্ত সাত বিভাগে ৮৩৩টি ভ্রাম্যমাণ আদালত দুইজনকে কারাদণ্ড, ১ হাজার ৮৮৫টি মামলা এবং ৭৬ লাখ ৩৬ হাজার ১০০ টাকা জরিমানা আদায় করা হয়েছে।পণ্যে পাটজাত মোড়কের বাধ্যতামূলক ব্যবহার আইন-২০১০ অনুসারে, ধান, চাল, গম, ভুট্টা, সার, চিনি সংরক্ষণ ও পরিবহনে পাটজাত মোড়কের ব্যবহার বাধ্যতামূলক। এ আইন না মানলে অনূর্ধ্ব এক বছর কারাদণ্ড বা অনধিক ৫০ হাজার টাকা অর্থদণ্ড বা উভয় দণ্ডের বিধান রয়েছে।এ বিষয়ে প্রতিমন্ত্রী মির্জা আজম বলেন, বাধ্যতামূলকভাবে পাটের মোড়ক ব্যবহার নিশ্চিতে প্লাস্টিক ব্যাগ উৎপাদন বন্ধ করতে হবে। কেননা, চলমান অভিযান এক সময় শিথিল হবে। এদিন, পণ্যে পাটজাত মোড়কের বাধ্যতামূলক ব্যবহার আইন, ২০১০ বাস্তবায়নে প্লাস্টিক বা ওভেন পলিপ্রপিলিন (ডাব্লিউপিপি) ব্যাগের উৎপাদন ও ব্যবহার নিয়ন্ত্রণে ৯ সদস্যের একটি বিশেষ কমিটি গঠন করা হয়েছে। প্রতিমন্ত্রী বলেন, আন্তঃমন্ত্রণালয় সভার সিদ্ধান্তের আলোকে গঠিত কমিটি গঠিত সার্বিক বিষয় মূল্যায়ন করে করে ৩০ ডিসেম্বর নাগাদ ডাব্লিউপিপি ব্যাগ উৎপাদন ও ব্যবহার নিয়ন্ত্রণ বিষয়ে বস্ত্র ও পাট মন্ত্রণালয়ে প্রতিবেদন দাখিল করবে। প্রয়োজনে সদস্য বাড়াতে পারবে এ কমিটি। এ কমিটিতে বস্ত্র ও পাট মন্ত্রণালয়, বাণিজ্য মন্ত্রণালয়, শিল্প মন্ত্রণালয়, বিনিয়োগ বোর্ড, রপ্তানি উন্নয়ন ব্যুরো (ইপিবি), পরিবেশ অধিদপ্তর, জাতীয় রাজস্ব বোর্ড, আমদানি ও রপ্তানি প্রধান নিয়ন্ত্রকের কার্যালয় এবং বাংলাদেশ স্ট্যান্ডার্ড এন্ড টেস্টিং ইনস্টিটিউটের (বিএসটিআই) একজন করে প্রতিনিধি থাকবেন বলে জানা মির্জা আজম।", "url": "https://www.banglatribune.com/business/59399/%E0%A6%AA%E0%A6%B2%E0%A6%BF%E0%A6%A5%E0%A6%BF%E0%A6%A8-%E0%A6%95%E0%A6%BE%E0%A6%B0%E0%A6%96%E0%A6%BE%E0%A6%A8%E0%A6%BE%E0%A6%B0-%E0%A6%B8%E0%A6%82%E0%A6%96%E0%A7%8D%E0%A6%AF%E0%A6%BE-%E0%A6%9C%E0%A6%BE%E0%A6%A8%E0%A7%87-%E0%A6%A8%E0%A6%BE-%E0%A6%B8%E0%A6%B0%E0%A6%95%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 271, "scraped_at": "2026-02-05T12:52:17.224480"}
{"title": "নীলফামারীতে জামায়াত শিবিরের ৯ নেতাকর্মী আটক", "body": "নীলফামারীতে যৌথবাহিনীর অভিযানে জামায়াত শিবিরের ৯ নেতাকর্মীকে আটক করা হয়েছে। সোমবার রাতে জেলা শহরের বিভিন্ন এলাকা থেকে তাদের আটক করা হয়। আটকৃতরা হলেন, সদর উপজেলা জামায়াত নেতা আব্দুল হান্নান, আব্দুল হাই, নুরল হুদা, কুন্দুপুকর শখের বাজার এলাকার জামায়াত কর্মী হামিদুল ইসলাম ও রফিকুল ইসলাম, রামনগর এলাকার আব্দুস সাত্তার, চড়াইখোলা ইউনিয়নের অজ্ঞাত ৩ জন। নীলফামারী সদর থানার ভারপ্রাপ্ত কর্মকর্তা শাহাজাহান পাশা জানান, যৌথবাহিনীর অভিযানে তাদের আটকের বিষয়টি নিশ্চিত করেন। তবে কি কারণে তাদের আটক করা হয়েছে তা তিনি জানাননি। এ রিপোর্ট লেখা পর্যন্ত যৌথবাহিনীর অভিযান চলছিল।", "url": "https://www.banglatribune.com/country/58937/%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A6%A8%E0%A7%87%E0%A6%A4%E0%A6%BE%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি।।", "category": "country", "language": "bn", "token_count": 85, "scraped_at": "2026-02-05T12:52:19.032132"}
{"title": "নরসিংদীর ৫৫টি কেন্দ্রের ৫০টিই ঝুঁকিপূর্ণ", "body": "নরসিংদীর তিন পৌরসভা মাধবদী, মনোহরদী ও নরসিংদী সদর পৌরসভার মোট ৫৫টি কেন্দ্রের মধ্যে ৫০টিকেই ঝুঁকিপূর্ণ হিসেবে দেখছে জেলা পুলিশের বিশেষ শাখা। ৩০ ডিসেম্বরের নির্বাচনে ভোট কেন্দ্রে গোলযোগ, সন্ত্রাসী হামলা, ব্যালট বক্স ছিনতাইসহ নানা আশঙ্কায় কেন্দ্রগুলোকে ঝুঁকিপূর্ণ হিসেবে চিহ্নিত করা হয়েছে। ঝুঁকিপূর্ণ হিসেবে চিহ্নিত কেন্দ্রগুলোর মধ্যে নরসিংদী সদর পৌরসভার ৩৪টি কেন্দ্রের সবগুলো, মাধবদী পৌরসভায় ১২টির মধ্যে ১০টি ও মনোহরদী পৌরসভায় ৯টির মধ্যে ৬টি কেন্দ্র রয়েছে। ঝুঁকিপূর্ণ হিসেবে বিবেচনা করে এসব কেন্দ্রে নিরাপত্তা ব্যবস্থা জোরদার করা হবে। এছাড়া নির্বাচনর দিন দায়িত্ব পালন করবেন স্ট্রাইকিং ফোর্স, মোবাইল টিম ও নির্বাহী ম্যাজিস্ট্রেটরা। নরসিংদী জেলা নির্বাচন অফিসার রফিকুল ইসলাম বলেন, পৌর নির্বাচনকে অবাধ ও সুষ্ঠু করতে পর্যাপ্ত সংখ্যক আইনশৃঙ্খলা বাহিনীর সদস্য নিয়োগসহ প্রয়োজনীয় সব উদ্যোগ নেওয়া হচ্ছে।", "url": "https://www.banglatribune.com/country/64191/%E0%A6%A8%E0%A6%B0%E0%A6%B8%E0%A6%BF%E0%A6%82%E0%A6%A6%E0%A7%80%E0%A6%B0-%E0%A7%AB%E0%A7%AB%E0%A6%9F%E0%A6%BF-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87%E0%A6%B0-%E0%A7%AB%E0%A7%A6%E0%A6%9F%E0%A6%BF%E0%A6%87-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%AA%E0%A7%82%E0%A6%B0%E0%A7%8D%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নরসিংদী প্রতিনিধি", "category": "country", "language": "bn", "token_count": 112, "scraped_at": "2026-02-05T12:52:20.858047"}
{"title": "গুপ্ত দলের লোকেরা জালেম হিসেবে আবির্ভূত হয়েছে: তারেক রহমান", "body": "বিএনপির চেয়ারম্যান তারেক রহমান বলেছেন, ‘বর্তমানে দেশে নতুন জালেমের আবির্ভাব হয়েছে। গুপ্ত দলের লোকেরা জালেম হিসেবে আবির্ভূত হয়েছে। নতুন জালেম, যাদের মানুষ “গুপ্ত” হিসেবে চেনে, সেই জালেমদের নেতা নারীদের নিয়ে কলঙ্কিত শব্দ ব্যবহার করেছেন। এরা ইসলামের রাজনীতি করে কিন্তু নারীদের নিয়ে কীভাবে কলঙ্কিত শব্দ ব্যবহার করে।’ বুধবার বরিশাল নগরীর বেলস পার্ক মাঠে নির্বাচনি জনসমাবেশে প্রধান অতিথির বক্তব্যে এসব কথা বলেন তিনি। এ সময় তারেক রহমান বলেন, ‘দেশে নারী-পুরুষ সবাই মিলে কাজ করে। এমনকি কৃষিকাজেও পুরুষের সঙ্গে নারীরা কাজ করছেন ফসল উৎপাদনে। বিশেষ করে, গার্মেন্টস শিল্প টিকিয়ে রেখেছেন নারীরা। আর গুপ্ত রাজনৈতিক দলটি প্রকাশ্যে সেই নারীদের নিয়ে কলঙ্কিত শব্দ ব্যবহার করছে। মা-বোনের প্রতি শ্রদ্ধা নেই, সেই দলের কাছ থেকে দেশ অগ্রগতি আশা করতে পারে না।’ তিনি বলেন, ‘দেশে নারীদের শক্তিশালী অবস্থান রয়েছে। নারীদের ঘরে বন্দি করে রেখে দেশের উন্নয়ন কোনও দিনই সম্ভব নয়। দেশ সামনের দিকে এগিয়ে যেতে পারবে না। গুপ্ত সংগঠন নারী সমাজের বিরুদ্ধে অপমানজনক শব্দ ব্যবহার করে তাদের দূরে ঠেলে রাখতে চাচ্ছে।’ গুপ্ত সংগঠনের বিরুদ্ধে সতর্ক থাকার আহ্বান জানিয়ে তারেক রহমান বলেন, ‘কুমিল্লা জেলায় বাড়ি গুপ্ত সংগঠনের এক নেতা তার নেতাকর্মীদের বলেছেন, ১২ ফেব্রুয়ারি পর্যন্ত জনগণের পা ধরতে, নির্বাচনের পর জনগণ তাদের পা ধরবে।’ এসব লোক নির্বাচিত হলে দেশের কী অবস্থা হবে তা ভেবে দেখতে বলেন তিনি। তিনি বলেন, ‘সাবেক তিনবারের প্রধানমন্ত্রী বেগম খালেদা জিয়া নারীদের শিক্ষা বিনামূল্যে করেছিলেন। এইচএসসি পর্যন্ত মেয়েরা বিনামূল্যে লেখাপড়ার সুযোগ পাচ্ছে। আগামীতে আমরা দায়িত্ব পেলে নারীদের উন্নয়নে অগ্রাধিকার দেওয়া হবে। তাদের শিক্ষার সঙ্গে সঙ্গে কর্মজীবী করে গড়ে তুলতে বিভিন্ন ধরনের প্রশিক্ষণের ব্যবস্থা করা হবে। একই সঙ্গে দেশের বড় একটি অংশ বেকার যুবক। তাদের কর্মক্ষম করে গড়ে তুলতে প্রশিক্ষণ দেওয়া হবে। ভোলার গ্যাস ব্যবহার করে শিল্প প্রতিষ্ঠান গড়ে তুলে সেখানে বেকার যুবকদের কর্মসংস্থানের ব্যবস্থা করা হবে।’ বরিশাল অঞ্চলের উন্নয়ন প্রসঙ্গে বিএনপি চেয়ারম্যান বলেন, ‘এ অঞ্চলে কৃষিজমি বেশি। এ কারণে কৃষকও ফসল উৎপাদনে বেশি মনোযোগী। কিন্তু সেভাবে তারা মূল্য পাচ্ছে না। তারা যাতে ফসলের ন্যায্য মূল্য পান এ জন্য একাধিক হিমাগারের ব্যবস্থা করা হবে। সেই হিমাগারে উৎপাদিত ফসল রাখা হলে কৃষক তার ন্যায্য মূল্য নিশ্চিত করতে পারবে। ‘কৃষকদের জন্য কার্ডের ব্যবস্থা করা হবে। সেই কার্ড দিয়ে কৃষক তার জমি অনুপাতে সার ও বীজসহ বিভিন্ন কৃষি পণ্য বিনামূল্যে সংগ্রহ করতে পারবেন। এমনকি যাদের ১০ হাজার টাকা কৃষি ঋণ রয়েছে, দেশের দায়িত্ব নেওয়ার সঙ্গে সঙ্গে তা মওকুফ করা হবে।’ ‘ভোলাকে সড়কপথে মূল ভূখণ্ডের সঙ্গে যুক্ত করতে বরিশাল-ভোলা ব্রিজ করা হবে। উন্নত চিকিৎসার জন্য ভোলায় মেডিক্যাল স্থাপন করা হবে। শের ই বাংলা মেডিক্যাল কলেজে চিকিৎসার উন্নয়ন করা হবে। বিশেষ করে, দরিদ্র জনগোষ্ঠীর চিকিৎসাসেবা নিশ্চিত করতে হবে। হাসপাতালগুলোতে চিকিৎসক সংকট এবং বিদ্যালয়ে শিক্ষক সংকট দূর করা হবে। ‘বরিশালের বেশির ভাগ এলাকা নদী ভাঙনকবিলত। ভাঙনের কারণে সহায়-সম্বলহীন হয়ে পড়েছেন সংশ্লিষ্টরা। এমনকি মা-বাবার কবরও ধরে রাখতে পারছেন না। এ অবস্থার পরিবর্তন আনতে বেড়িবাঁধ নির্মাণ করতে হবে। আর এসব উন্নয়ন সম্ভব হবে ধানের শীষকে নির্বাচিত করলে। এ জন্য ১২ ফেব্রুয়ারি কঠিনভাবে সিদ্ধান্ত নিতে হবে।’ তিনি বলেন, ‘যারা যে বিষয়ে পারদর্শী তাদের সে বিষয়ে প্রশিক্ষণের মাধ্যমে অভিজ্ঞ করে গড়ে তোলা হবে। দেশের জনগণের মাঝে পরিবর্তন করতে পারলে দেশ এগিয়ে যাবে।’ তারেক রহমান জানান, ১৯৭৮ সালে তার বাবা জিয়াউর রহমান পল্লী বিদ্যুতের লাইন চালু করেছিলেন। এরপর তার মা বেগম খালেদা জিয়া বরিশালকে বিভাগ করেন। বরিশাল নিয়ে তার অনেক পরিকল্পনা রয়েছে। তা সম্ভব হবে নির্বাচনে বিজয়ী হওয়ার পর। বরিশাল মহানগর বিএনপির আহ্বায়ক মনিরুজ্জামান ফারুকের সভাপতিত্বে সমাবেশে আরও বক্তব্য দেন– বরিশাল-৪ (মেহেন্দীগঞ্জ-হিজলা) আসনের প্রার্থী রাজীব আহসান, ঝালকাঠী-২ (ঝালকাঠী-সদর) আসনের ইলেন ভুট্টো, বরিশাল-৬ (বাকেরগঞ্জ) আবুল হোসেন খান, বরগুনা-২ আসনের নুরুল ইসলাম মণি, বরিশাল-৫ (সদর) আসনের মজিবর রহমান সরোয়ার, ভোলা-১ (ভোলা সদর) আন্দালিব রহমান পার্থ, ভোলা-৩ আসনের হাফিজ উদ্দিন আহমেদ বীরবিক্রম, বরিশাল-৩ (বাবুগঞ্জ-মুলাদী) আসনের অ্যাডভোকেট জয়নুল আবেদীন, পটুয়াখালী-১ আসনের আলতাফ হোসেন চৌধুরী, স্থায়ী কমিটির সদস্য সেলিমা রহমানসহ অন্যরা।", "url": "https://www.banglatribune.com/country/932515/%E0%A6%97%E0%A7%81%E0%A6%AA%E0%A7%8D%E0%A6%A4-%E0%A6%A6%E0%A6%B2%E0%A7%87%E0%A6%B0-%E0%A6%B2%E0%A7%87%E0%A6%BE%E0%A6%95%E0%A7%87%E0%A6%B0%E0%A6%BE-%E0%A6%9C%E0%A6%BE%E0%A6%B2%E0%A7%87%E0%A6%AE-%E0%A6%B9%E0%A6%BF%E0%A6%B8%E0%A7%87%E0%A6%AC%E0%A7%87-%E0%A6%86%E0%A6%AC%E0%A6%BF%E0%A6%B0%E0%A7%8D%E0%A6%AD%E0%A7%82%E0%A6%A4-%E0%A6%B9%E0%A7%9F%E0%A7%87%E0%A6%9B%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরিশাল প্রতিনিধি", "category": "country", "language": "bn", "token_count": 579, "scraped_at": "2026-02-05T12:52:22.998237"}
{"title": "মুক্তিযুদ্ধের ছবি ও নতুন রিয়াজ", "body": "পূর্ণদৈর্ঘ্য নয়, একটি স্বল্পদৈর্ঘ্য চলচ্চিত্রে কাজ করেছেন চিত্রনায়ক রিয়াজ। আর এটি আজ থেকে মুক্তি পাচ্ছে রাজধানীর যমুনা ফিউচার পার্কের ব্লকবাস্টার সিনেমাসে। মহান মুক্তিযু্দ্ধ নিয়ে নির্মিত এ ছবির নাম ‘বিজয়গাথা’। এর দৈর্ঘ্য সত্তর মিনিট। ছবিটি পরিচালনা করেছেন আজাদ কালাম। তিনি জানান, এটি ঢুলিডটকম নামের অস্ট্রেলিয়াভিত্তিক একটি প্রতিষ্ঠান কিনে নিয়েছে। তাদের উদ্যোগে এটি সিনেমা হলে মুক্তি পাচ্ছে। এর গল্প সম্পর্কে জানা যায়, ছবিটি শুরুর দিকে মুক্তিযুদ্ধের তিন মাস দেখানো হয়েছে। এতে রিয়াজ কলেজপড়ুয়া, গ্রামের ছেলে। বর্ষা নিক্ষেপে এলাকাজোড়া সুনাম তার। তাকে দিয়ে পাকিস্তানিরা খুন করায় গ্রামের এক স্কুলশিক্ষককে। ছবিটিতে আরও অভিনয় করেছেন তৃষা, শাকিল আহমেদ, সিদ্দিকুর রহমান, তারেক মাহমুদ প্রমুখ। এর চিত্রনাট্য লিখেছেন অশোক বসাক। আবহসংগীত করেছেন পার্থ মজুমদার।", "url": "https://www.banglatribune.com/entertainment/62189/%E0%A6%9F%E0%A7%87%E0%A6%B2%E0%A6%BF%E0%A6%AD%E0%A6%BF%E0%A6%B6%E0%A6%A8-%E0%A6%AA%E0%A6%B0%E0%A7%8D%E0%A6%A6%E0%A6%BE%E0%A7%9F-%E0%A6%AC%E0%A6%B0%E0%A7%8D%E0%A6%A3%E0%A6%BF%E0%A6%B2-%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 107, "scraped_at": "2026-02-05T12:52:24.878612"}
{"title": "পতেঙ্গায় মসজিদে বোমা বিস্ফোরণের ঘটনায় আটক ২", "body": "চট্টগ্রাম বিএনএস ঈশা খাঁ ঘাঁটির অভ্যন্তরে মসজিদসহ তিন স্থানে বোমা হামলার ঘটনায় দুজনকে আটক করা হয়েছে বলে আন্তঃবাহিনী জনসংযোগ পরিদফতরের (আইএসপিআর) বিজ্ঞপ্তিতে জানানো হয়েছে। তবে তাদের পরিচয় জানা যায়নি। তাদেরকে পুলিশ হেফাজতে নেওয়ার পর জিজ্ঞাসাবাদ চলছে।শুক্রবার দুপুরে জুমার নামাজ চলাকালে এবং নামাজের পর পর বিএনএস ঈশা খাঁ ঘাঁটি জামে মসজিদ, নৌবাহিনী পরিচালিত নেভাল হাসপাতাল এবং ১ নম্বর নেভাল কলোনিতে বোমা হামলার ঘটনা ঘটে। এতে জড়িত থাকার সন্দেহে ঘটনাস্থল থেকে মুসল্লিরা দুজনকে আটক করা হয়।বিজ্ঞপ্তিতে আরও জানানো হয়- মসজিদে ককটেল বিস্ফোরণে ছয়জন আহত হয়েছে। অবশ্য তিনটি বিস্ফোরণে এক কর্নেলসহ ১০ থেকে ১২ জনের মতো আহত হয়েছেন বলে স্থানীয় ও পুলিশ সূত্রে জানা গেছে।বিস্ফোরণে আহতদের স্থানীয় নেভাল হাসপাতালে চিকিৎসা দেওয়া হচ্ছে। গুরুতর আহত একজনকে হেলিকপ্টারে করে চট্টগ্রাম সামরিক হাসপাতালে নেওয়া হয়েছে।ঘটনার পর থেকে নৌবাহিনীর সদস্যরা পুরো ঘাঁটি এলাকা ঘেরাও করে রেখেছেন। র‌্যাব, পুলিশ, ফায়ার সার্ভিস এবং সংবাদকর্মীরা ঘটনাস্থলে ছুটে গেলেও তাদের প্রথমে নৌ ঘাঁটিতে প্রবেশ করতে দেওয়া হয়নি। পরে ফায়ার সার্ভিস ও আইনশৃঙ্খলা রক্ষাকারী বাহিনী ভেতরে প্রবেশ করলেও সাংবাদিকদের প্রবেশ করতে দেওয়া হয়নি। তখন এসব ঘটনার কোনও তথ্য জানাতে অপরাগতা প্রকাশ করে নৌবাহিনী।সিএমপির অতিরিক্ত কমিশনার (অপরাধ ও অভিযান) দেবদাস ভট্টাচার্য বলেন, একটি মসজিদসহ দুই স্থানে বোমা বিস্ফোরণের খবর পেয়েছি। ঘটনাস্থলের আশপাশ থেকে আরও তিনটি অবিস্ফোরিত বোমা উদ্ধার করা হয়েছে। সেগুলো নিষ্ক্রিয় করা হয়েছে।", "url": "https://www.banglatribune.com/country/62725/%E0%A6%AA%E0%A6%A4%E0%A7%87%E0%A6%99%E0%A7%8D%E0%A6%97%E0%A6%BE%E0%A7%9F-%E0%A6%AE%E0%A6%B8%E0%A6%9C%E0%A6%BF%E0%A6%A6%E0%A7%87-%E0%A6%AC%E0%A7%8B%E0%A6%AE%E0%A6%BE-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87%E0%A6%B0-%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%86%E0%A6%9F%E0%A6%95-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চট্টগ্রাম প্রতিনিধি", "category": "country", "language": "bn", "token_count": 201, "scraped_at": "2026-02-05T12:52:26.812928"}
{"title": "‘এতিম হওয়ার কষ্ট আমার চেয়ে কেউ বেশি জানে না’", "body": "‘আমরা এতিমদের জন্য কাজ করতে এসেছি। কারণ, আমরা নিজেরাও বাবা-মা হারিয়ে এতিম হয়েছি। এতিম হওয়ার কষ্ট আমি আর রেহানা ছাড়া মনে হয় আর কেউ বেশি জানে না।’ এমনটাই মন্তব্য করেছেন প্রধানমন্ত্রী শেখ হাসিনা। এতিমদের দায়িত্ব সরকারের-উল্লেখ করে প্রধানমন্ত্রী বলেন, ‘আমরা সরকারে এসেছি মানুষের সেবা করতে। প্রত্যেকের জীবনমান উন্নয়ন করাই আমাদের লক্ষ্য। সেই লক্ষ্য নিয়েই আমরা কাজ করে যাচ্ছি। এতিমের টাকা চুরি করে খাওয়ার জন্য ক্ষমতায় আসি নাই।’ শনিবার (২ জানুয়ারি) রাজধানীর ওসমানি স্মৃতি মিলনায়তনে জাতীয় সমাজসেবা দিবস ও সমাজসেবা সপ্তাহের উদ্বোধনী অনুষ্ঠানে এসব কথা বলেন প্রধানমন্ত্রী। এবার কর্মর্সচির স্লোগান হচ্ছে ‘সমাজসেবা প্রচেষ্টায় এগিয়ে যাবে দেশটা।’ প্রধানমন্ত্রী বলেন, ‘আমাদের রাজনীতির মূল লক্ষ্য সমাজের সেবা করা। কেউ কারও বোঝা হয়ে থাকবে না। সবাই নিজের পায়ে দাঁড়াবে। আমরা অস্বচ্ছল, প্রতিবন্ধী ও পিছিয়ে পড়া জনগোষ্ঠীর জন্য কাজ করছি। আমরা বিধবা ও স্বামী পরিত্যাক্তদের ভাতা দিচ্ছি। আশ্রয়ণ প্রকল্প করে প্রায় দেড় লাখের মতো মানুষকে পুনর্বাসন করে দিয়েছি। যাদের ভিটে-মাটি আছে তাদের গৃহায়ণ তহবিল থেকে ঘর তৈরি করে দিচ্ছি।’ ১১ লাখ ১৩ হাজার ২০০ জন দুস্থ, ৬ লাখ প্রতিবন্ধীকে ভাতা দেওয়া হচ্ছে বলে জানিয়েছেন প্রধানমন্ত্রী। ভিক্ষাবৃত্তি বন্ধে কার্যকর পদক্ষেপ নিতে সমাজ কল্যাণ মন্ত্রণালয়কে নির্দেশ দিয়ে প্রধানমন্ত্রী বলেন, ‘মানুষ ভিক্ষে করবে কেন? তাদের পুনর্বাসন করতে হবে।’ কেউ যাতে ভিক্ষাবৃত্তিকে পেশা হিসেবে না নেয় সেদিকে নজর রাখার নির্দেশ দিয়ে শেখ হাসিনা বলেন, ‘কেউ কেউ ভিক্ষা করাকে পেশা হিসেবে নিয়েছে। তাদের আবার সর্দার থাকে। ভিক্ষে করে তারা ভাগ-বাটোয়ারা করে নেয়। তাদের পুর্নবাসন করলেও আগের পেশাতেই ফিরে আসে। এটা যেন করতে না পারে।’ পরে প্রধানমন্ত্রী দৃষ্টি প্রতিবন্ধীদের মাঝে ব্রেইল বই এবং সরকারি শিশু পরিবারের মেধাবী ছাত্র-ছাত্রীদের মাঝে পুরস্কার বিতরণ করেন। সমাজকল্যাণ প্রতিমন্ত্রী প্রমোদ মানকিনের সভাপতিত্বে অন্যানের মধ্যে বক্তব্য রাখেন সমাজকল্যাণ বিষয়ক সংসদীয় স্থায়ী কমিটির সভাপতি মোজাম্মেল হোসেন, সচিব তারিকুল ইসলাম, সমাজ কল্যাণ অধিদফতরের মহাপরিচালক গাজী মোহাম্মদ নুরুল কবির। /পিএইচসি/এসটি/", "url": "https://www.banglatribune.com/country/66457/%E2%80%98%E0%A6%8F%E0%A6%A4%E0%A6%BF%E0%A6%AE-%E0%A6%B9%E0%A6%93%E0%A7%9F%E0%A6%BE%E0%A6%B0-%E0%A6%95%E0%A6%B7%E0%A7%8D%E0%A6%9F-%E0%A6%86%E0%A6%AE%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%95%E0%A7%87%E0%A6%89-%E0%A6%AC%E0%A7%87%E0%A6%B6%E0%A6%BF-%E0%A6%9C%E0%A6%BE%E0%A6%A8%E0%A7%87-%E0%A6%A8%E0%A6%BE%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 279, "scraped_at": "2026-02-05T12:52:28.726912"}
{"title": "আটক ১৯ বাংলাদেশিকে ফেরত দিলো বিএসএফ", "body": "বেনাপোল সীমান্ত দিয়ে ভারতে অবৈধভাবে প্রবেশের অভিযোগে আটক ১৯ বাংলাদেশি নাগরিককে হস্তান্তর করেছে ভারতীয় সীমান্তরক্ষী বাহিনী (বিএসএফ)।শুক্রবার গভীররাতে বেনাপোল চেকপোস্ট দিয়ে বর্ডার গার্ড বাংলাদেশ বিজিবির কাছে তাদের হস্তান্তর করা হয়। বেনাপোল চেকপোস্ট আইসিপি ক্যাম্পের নায়েব সুবেদার নজরুল ইসলাম এ তথ্য জানান।ফেরত আসাদের মধ্যে ১২ জন পুরুষ, ৪ জন নারী ও তিন শিশু রয়েছে। তাদের বাড়ি যশোর, নড়াইল ও সাতক্ষীরা জেলার বিভিন্ন এলাকায়।নায়েব সুবেদার নজরুল ইসলাম জানান, ভারতে অবৈধ অনুপ্রবেশের দায়ে আটক হওয়া ১৯ বাংলাদেশি নারী, পুরুষ ও শিশুকে হস্তান্তর করেছে বিএসএফ সদস্যরা। পরে রাতেই তাদের বেনাপোল পোর্ট থানায় সোপর্দ করেছে বিজিবি।বেনাপোল পোর্ট থানার উপ-পরিদর্শক (এসআই) ফিরোজ জানান, আটক ব্যক্তিদের নামে অবৈধ পারাপারের অভিযোগে মামলা দিয়ে দুপুরে যশোর আদালতে পাঠানো হয়েছে। /আরএ/", "url": "https://www.banglatribune.com/country/62609/%E0%A6%86%E0%A6%9F%E0%A6%95-%E0%A7%A7%E0%A7%AF-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A6%BF%E0%A6%95%E0%A7%87-%E0%A6%AB%E0%A7%87%E0%A6%B0%E0%A6%A4-%E0%A6%A6%E0%A6%BF%E0%A6%B2%E0%A7%8B-%E0%A6%AC%E0%A6%BF%E0%A6%8F%E0%A6%B8%E0%A6%8F%E0%A6%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল প্রতিনিধি", "category": "country", "language": "bn", "token_count": 111, "scraped_at": "2026-02-05T12:52:30.926819"}
{"title": "লক্ষ্মীপুরে স্কুলছাত্রীর ঝুলন্ত লাশ উদ্ধার", "body": "লক্ষ্মীপুরে আয়শা আক্তার নুশু নামে ৪র্থ শ্রেণির এক ছাত্রীর ঝুলন্ত লাশ উদ্ধার করা হয়েছে। সোমবার রাত ১১ টার দিকে পৌর শহরের বাঞ্ছানগর এলাকার গ্রামের বাড়ি থেকে লক্ষ্মীপুর সদর থানা পুলিশ তার লাশ উদ্ধার করে থানায় নিয়ে আসে।নিহত নুশু উত্তর-পূর্ব বাঞ্ছানগর সরকারি প্রাথমিক বিদ্যালয়ের চতুর্থ শ্রেণির ছাত্রী।নিহতের মা ময়নাতদন্ত ছাড়াই লাশ দাফনের জন্য জেলা প্রশাসক জিল্লুর রহমান চৌধুরীর কাছে আবেদন করলে তিনি তা গ্রহণ করে লাশটি পরিবারের কাছে হস্তান্তর করার নির্দেশ দেন বলে জানান পুলিশ।নিহতের মা জানান, সোমবার বার্ষিক পরীক্ষার ফলাফল প্রকাশ হওয়ার পর নুশু ফেল করেছে বলে তার সহপাঠীরা বাড়িতে এসে খবর দেয়। এ খবর শুনে সে মনের দুঃখে ঘরের দরজা জানালা বন্ধ করে গলায় ফাঁস দিয়ে আত্মহত্যা করে।", "url": "https://www.banglatribune.com/country/63719/%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%9D%E0%A7%81%E0%A6%B2%E0%A6%A8%E0%A7%8D%E0%A6%A4-%E0%A6%B2%E0%A6%BE%E0%A6%B6-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 109, "scraped_at": "2026-02-05T12:52:32.829068"}
{"title": "নাচোলে জেএমবি সদস্য গ্রেফতার", "body": "চাঁপাইনবাবগঞ্জের নাচোলে জামায়াতুল মুজাহিদিন বাংলাদেশের (জেএমবি) এক সদস্যকে গ্রেফতার করেছে পুলিশ। তার নাম মাসুম (২৫)। শনিবার সকালে গোপন সংবাদের ভিত্তিতে উপজেলার নেজামপুর স্টেশন পাড়ার নিজ বাসা থেকে তাকে গ্রেফতার করে পুলিশ। নাচোল থানার ভারপ্রাপ্ত কর্মকর্তা (তদন্ত) ফাসির উদ্দিন জানান, মাসুম জেএমবির তালিকাভুক্ত সদস্য। এর আগেও তাকে নাশকতামূলক কর্মকাণ্ডের সঙ্গে জড়িত থাকার অভিযোগে গ্রেফতার করে জেল হাজতে পাঠানো হয়েছিল। তিনি আরও বলেন, নাচোল ও গোমস্তাপুর থানায় তার বিরুদ্ধে একাধিক মামলা রয়েছে।", "url": "https://www.banglatribune.com/country/rajshahi/66495/%E0%A6%A8%E0%A6%BE%E0%A6%9A%E0%A7%8B%E0%A6%B2%E0%A7%87-%E0%A6%9C%E0%A7%87%E0%A6%8F%E0%A6%AE%E0%A6%AC%E0%A6%BF-%E0%A6%B8%E0%A6%A6%E0%A6%B8%E0%A7%8D%E0%A6%AF-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁপাইনবাবগঞ্জ প্রতিনিধি", "category": "country", "language": "bn", "token_count": 70, "scraped_at": "2026-02-05T12:52:35.030605"}
{"title": "লক্ষ্মীপুরে পেট্রোল বোমা-বন্দুকসহ শিবির নেতা আটক", "body": "লক্ষ্মীপুরে পাঁচটি পেট্রোল বোমা,একটি দেশি বন্দুক ও তিন রাউন্ড তাজা গুলিসহ নোয়াখালী জেলা ছাত্র শিবিরের সাবেক সভাপতি নেয়ামত উল্যাকে (৩০) আটক করেছে পুলিশ।মঙ্গলবার সকালে লক্ষ্মীপুর সদর উপজেলার চন্দ্রগঞ্জ থানার চর চামিতা এলাকা থেকে চন্দ্রগঞ্জ থানার টহল পুলিশ তাকে আটক করে। নেয়ামত উল্যা নোয়াখালীর সুধারাম থানার শফিপুর গ্রামের মাওলানা আবদুর রশিদের ছেলে। তিনি ইসলামী ছাত্র শিবিরের কেন্দ্রীয় কমিটির কর্ম পরিষদের সদস্য ও নোয়াখালী জেলা শিবিরের সাবেক সভাপতি বলে জানিয়েছে সুধারাম থানা পুলিশ।চন্দ্রগঞ্জ থানার ভারপ্রাপ্ত কর্মকর্তা (ওসি) আজিজুর রহমান জানান,মঙ্গলবার ভোররাতে টহল পুলিশের গাড়ি দেখে তিন যুবক দৌঁড়ে পালায়। এ সময় পুলিশ তাদের ধাওয়া করে নেয়ামত উল্যা নামে এক যুবককে আটক করে। পরে তার কাছ থেকে পাঁচটি পেট্রোল বোমা,বন্দুক ও গুলি উদ্ধার করা হয়। তবে এ সময় অপর দুইজন পালিয়ে যায়।নোয়াখালীর সুধারাম থানার ভারপ্রাপ্ত কর্মকর্তা (ওসি) আনোয়ার হোসেন শিবির নেতা নেয়ামতের রাজনৈতিক পরিচয় নিশ্চিত করে বলেন,নাশকতা কর্মকাণ্ডে জড়িত থাকার অভিযোগে তার বিরুদ্ধে নোয়াখালীর বিভিন্ন থানায় অর্ধ শতাধিত মামলা রয়েছে।", "url": "https://www.banglatribune.com/country/59591/%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AA%E0%A7%87%E0%A6%9F%E0%A7%8D%E0%A6%B0%E0%A7%8B%E0%A6%B2-%E0%A6%AC%E0%A7%8B%E0%A6%AE%E0%A6%BE-%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%B8%E0%A6%B9-%E0%A6%B6%E0%A6%BF%E0%A6%AC%E0%A6%BF%E0%A6%B0-%E0%A6%A8%E0%A7%87%E0%A6%A4%E0%A6%BE-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 147, "scraped_at": "2026-02-05T12:52:37.035473"}
{"title": "কর্মজীবী নারীদের নিয়ে জামায়াত আমিরের মন্তব্যের প্রতিবাদে ঝাড়ু মিছিল", "body": "কর্মজীবী নারীদের নিয়ে জামায়াতে ইসলামীর আমির ডা. শফিকুর রহমানের এক্স (সাবেক টুইটার) অ্যাকাউন্ট থেকে দেওয়া একটি মন্তব্যের প্রতিবাদে ঝালকাঠির রাজাপুরে ঝাড়ু মিছিলসহ বিক্ষোভ কর্মসূচি পালিত হয়েছে। মঙ্গলবার বিকালে রাজাপুর উপজেলা শহরের পাইলট উচ্চ বিদ্যালয় মাঠ থেকে সম্মিলিত নারী সমাজের উদ্যোগে একটি বিক্ষোভ মিছিল বের করা হয়। মিছিলটি শহরের গুরুত্বপূর্ণ সড়ক প্রদক্ষিণ করে রাজাপুর প্রেসক্লাব চত্বরে এসে শেষ হয়। পরে সেখানে এক প্রতিবাদ সমাবেশ অনুষ্ঠিত হয়। প্রতিবাদ সমাবেশে বক্তব্য দেন– নারী নেত্রী রাকিবা আক্তার রিমু, নাসিমা বেগম, শিক্ষার্থী তানজিলা আক্তার ও মিতু আক্তারসহ আরও অনেকে। প্রতিবাদ সমাবেশে বক্তারা বলেন, ‘কর্মজীবী নারীরা সমাজ ও রাষ্ট্রের উন্নয়নে গুরুত্বপূর্ণ ভূমিকা রেখে চলেছেন। নারীদের শ্রম, আত্মত্যাগ ও সম্মানকে অবমূল্যায়ন করে দেওয়া এ ধরনের মন্তব্য শুধু নারীদের নয়, পুরো সমাজকেই অপমান করার শামিল। ‘সামাজিক যোগাযোগমাধ্যমে দায়িত্বশীল ব্যক্তিদের এ ধরনের বক্তব্য নারীদের প্রতি বিদ্বেষ ও অসম্মানকে উসকে দেয়।’ সমাবেশে বক্তারা অবিলম্বে ওই মন্তব্য প্রত্যাহার করে প্রকাশ্যে ক্ষমা চাইতে ডা. শফিকুর রহমানের প্রতি আহ্বান জানান। একই সঙ্গে ভবিষ্যতে নারীদের সম্মানহানিকর বক্তব্য থেকে বিরত থাকার জন্য রাজনৈতিক ও সামাজিক নেতৃবৃন্দের প্রতি দাবি জানান তারা।", "url": "https://www.banglatribune.com/country/932432/%E0%A6%95%E0%A6%B0%E0%A7%8D%E0%A6%AE%E0%A6%9C%E0%A7%80%E0%A6%AC%E0%A7%80-%E0%A6%A8%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%86%E0%A6%AE%E0%A6%BF%E0%A6%B0%E0%A7%87%E0%A6%B0-%E0%A6%AE%E0%A6%A8%E0%A7%8D%E0%A6%A4%E0%A6%AC%E0%A7%8D%E0%A6%AF%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝালকাঠি প্রতিনিধি", "category": "country", "language": "bn", "token_count": 165, "scraped_at": "2026-02-05T12:52:39.349008"}
{"title": "ফেনীতে জামায়াত-শিবিরের ১৭ কর্মী আটক", "body": "ফেনীতে নাশকতার আশঙ্কায় গত ২৪ ঘণ্টায় ১৭ জামায়াত-শিবিরকর্মীকে আটক করেছে পুলিশ। বৃহস্পতিবার রাত থেকে শহরের বিভিন্ন এলাকায় অভিযান চালিয়ে তাদের আটক করা হয়। পুলিশ জানায়, মানবতাবিরোধী অপরাধে মৃত্যুদণ্ডপ্রাপ্ত জামায়াত নেতা আলী আহসান মোহাম্মদ মুজাহিদের আপিলের রায় বহাল রাখার প্রতিবাদে দলটির ডাকা হরতালে নাশকতার আশঙ্কায় তাদের আটক করা হয়। শহরের জামায়াত অধ্যুষিত পাঠানবাড়ি ও বারাহীপুর এলাকায় অভিযান চালিয়ে ওমর ফারুক মহসিন (২০), শাখাওয়াত হোসেন (২১), শরীফুল ইসলাম (১৮) ও মনির হোসেনসহ (২২) ১৫ জামায়াত-শিবিরকর্মীকে আটক করা হয়। ফেনীর মডেল থানার ওসি মাহবুব মোর্শেদ এর সত্যতা নিশ্চিত করে বলেন, গোপন সংবাদের ভিত্তিতে শিবিরের বিভিন্ন ছাত্রাবাসে অভিযান চালিয়ে তাদের আটক করা হয়।", "url": "https://www.banglatribune.com/country/58970/%E0%A6%AB%E0%A7%87%E0%A6%A8%E0%A7%80%E0%A6%A4%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A7%A7%E0%A7%AD-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি।।", "category": "country", "language": "bn", "token_count": 99, "scraped_at": "2026-02-05T12:52:41.232747"}
{"title": "খাগড়াছড়িতে অস্ত্র, গুলি ও টাকাসহ ৫ ইউপিডিএফ নেতা আটক", "body": "খাগড়াছড়ি শহরের খবংপুড়িয়া এলাকা থেকে চাঁদাবাজীর অভিযোগে ইউপিডিএফের ৫ নেতাকে আটক করেছে নিরাপত্তা বাহিনী। বৃহস্পতিবার দুপুর ২টার দিকে তাদের আটক করা হয়। এসময় তাদের কাছ থেকে দুটি এলজি ও আট রাউন্ড গুলিসহ ৮৯ হাজার টাকা উদ্ধার করা হয়। আটককৃতরা হলেন, ইউপিডিএফের জিকো ত্রিপুরা (৩৬), প্রতীন চাকমা (৪০) স্বপন চাকমা (৩০) রঞ্জু চাকমা (৩০) এবং নিকাত চাকমা (১৯)। পুলিশ ও সেনা সূত্রে জানা যায়, গোপন সংবাদের ভিত্তিতে খাগড়াছড়ি শহরের খবংপুড়িয়া এলাকায় অভিযান চালিয়ে তাদের আটক করা হয়। আটকের পর তাদের সেনাবাহিনী জিজ্ঞাসাবাদ করছে। প্রাথমিক জিজ্ঞাসাবাদ শেষে আটককৃতদের রাত আটটার দিকে খাগড়াছড়ি সদর থানায় হস্তান্তর করা হয়েছে। তাদের বিরুদ্ধে চাঁদাবাজি ও অস্ত্র আইনে সংশ্লিষ্ট থানায় পৃথক দুটি মামলার প্রস্তুতি চলছে বলে জানান সদর থানার ওসি । এদিকে জেলা ইউপিডিএফের প্রচার সম্পাদক নিরন চাকমা তাদের পাঁচ নেতা আটকের বিষয়টি স্বীকার করে বলেন, সেনাবাহিনী তাদের নিরাপরাধ ৫ নেতাকে ধরে নিয়ে গিয়ে অস্ত্র, গুলি ও টাকা গুজে দিয়ে মিথ্যা মামলা দায়েরের চেষ্টা করছে। তিনি অবিলম্বে আটক নেতাকর্মীদের মুক্তি দাবি করেন।", "url": "https://www.banglatribune.com/country/58971/%E0%A6%96%E0%A6%BE%E0%A6%97%E0%A7%9C%E0%A6%BE%E0%A6%9B%E0%A7%9C%E0%A6%BF%E0%A6%A4%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%97%E0%A7%81%E0%A6%B2%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খাগড়াছড়ি প্রতিনিধি।।", "category": "country", "language": "bn", "token_count": 155, "scraped_at": "2026-02-05T12:52:43.164375"}
{"title": "জন্মদিনেও কাজ করবেন সালমান", "body": "কাজ করেই নিজের ৫০তম জন্মদিনটি কাটাবেন বলিউড সুপারস্টার সালমান খান। আগামী ২৭ ডিসেম্বর পঞ্চাশে পা দিচ্ছেন এ খান সাহেব। জন্মদিন নিয়ে কোনও পরিকল্পনা আছে কিনা জানতে চাইলে তিনি সাংবাদিকদের বলেন, ‘বিশেষ কিছুই নেই, প্রতি বছরের মত কাজ করে কাটাব ওই দিনটি।’ আলাপে নিজের বর্তমান ব্যস্ততার বিষয়েও কথা বলেন সালমান। শিগগির শাহরুখ খানের সঙ্গে ‘বিগ বস’ অনুষ্ঠানে দেখা দেবেন তিনি। তাদের দু’জনকে আবারও বড় পর্দায় একসঙ্গে দেখা যাবে কিনা জানতে চাইলে তিনি বলেন, ‘দেখা যাক, টিভিতে ত আসছি, শুরু হিসেবে মন্দ নয়!’", "url": "https://www.banglatribune.com/entertainment/61947/%E0%A6%9C%E0%A6%A8%E0%A7%8D%E0%A6%AE%E0%A6%A6%E0%A6%BF%E0%A6%A8%E0%A7%87%E0%A6%93-%E0%A6%95%E0%A6%BE%E0%A6%9C-%E0%A6%95%E0%A6%B0%E0%A6%AC%E0%A7%87%E0%A6%A8-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 81, "scraped_at": "2026-02-05T12:52:45.113910"}
{"title": "রাজধানী পরিচ্ছন্ন রাখা কঠিন কিছু নয়: সাঈদ খোকন", "body": "বাংলাদেশের ছেলে মুসা ইব্রাহীম যদি এভারেস্ট জয় করতে পারেন, কোটি মানুষ কেন ঢাকাকে পরিচ্ছন্ন নগরী হিসেবে গড়ে তুলতে পারবে না বলে প্রশ্ন তুলেছেন ঢাকা দক্ষিণ সিটি করপোরেশনের মেয়র মোহাম্মদ সাঈদ খোকন। তিনি বলেন, ঢাকাকে পরিচ্ছন্ন রাখা কঠিন কিছু নয়। আমরা প্রত্যেকে নিজ নিজ আঙিনা পরিষ্কার রাখতে পারলেই ঢাকা এক সময় পরিচ্ছন্ন নগরী হিসেবে প্রতিষ্ঠিত হবে। বৃহস্পতিবার পরিচ্ছন্ন বছর ২০১৬ কর্মসূচির অংশ হিসেবে আয়োজিত পরিচ্ছন্নতাবিষয়ক এক প্রচারাভিযানে অংশ নিয়ে তিনি এ সব কথা বলেন।এদিন দুপুরে রাজধানীর মতিঝিল আইডিয়াল স্কুলের সামনের সড়কে আয়োজিত এ অভিযানে এভারেস্ট বিজয়ী মুসা ইব্রাহীমসহ সিটি করপোরেশন ও স্থানীয় গণ্যমান্যরা অংশ নেন।মেয়র বলেন, ঢাকার অন্যতম সমস্যা আবর্জনা। আমরা যদি সুস্থ-সুন্দর চিন্তা করি, পরিচ্ছন্ন জীবন যাপন করতে চাই, তাহলে সবাইকেই এই আবর্জনা অপসারণে ভূমিকা রাখতে হবে। নগরীর প্রতিটি মানুষ যদি মেয়র হিসেবে দায়িত্ব পালন করতে পারেন, তাহলে এই সমস্যা আর থাকবে না।সাঈদ খোকন বলেন, সন্ধ্যা ৭টার পর থেকে বাসাবাড়ির আবর্জনাগুলো যেন ডাস্টবিনে ফেলা হয়। সে বিষয়ে মা-বোনদের দৃষ্টি আকর্ষণ করছি। আপনারা যদি সন্ধ্যার পর আবর্জনা ফেলেন, তাহলে রাতের মধ্যে সেটা সরিয়ে সুন্দর একটি সকাল শুরু করা যাবে। মেয়র বলেন, আমরা ঢাকার মানুষ যতক্ষণ বাসায় থাকি, তার চেয়ে বেশি সময় থাকি শহরের রাস্তাঘাট ও অফিস-আদালতে। তাই বাসাবাড়ির পাশাপাশি চলাচলের পথগুলোও যেন পরিষ্কার থাকে, সেদিকে সবাইকে সজাগ থাকতে হবে। মুসা ইব্রাহীম বলেন, পরিচ্ছন্নতাকর্মীদের পাশাপাশি নগরীর পরিচ্ছন্নতায় সব নাগরিককে নিজ নিজ অবস্থান থেকে উদ্যোগী হতে হবে। তিনি বলেন, নিজেদের ড্রয়িং রুম যদি আমরা নিজেরাই পরিষ্কার রাখি, তাহলে কেন ঢাকাকে পরিষ্কার রাখতে পারব না? ঢাকা পরিচ্ছন্ন করে বিশ্ববাসীর কাছে একটি সুন্দর নগরীর উপহার দিতে চাই। প্রচারাভিযান অনুষ্ঠানে সভাপতিত্ব করেন ১০ নম্বর ওয়ার্ড কাউন্সিলর মারুফ আহমেদ মনসুর। অভিযানে অংশ নেন মতিঝিল থানা আওয়ামী লীগের সভাপতি গোলাম আশরাফ তালুকদার, সাধারণ সম্পাদক জাহিদুল ইসলাম টিপু ও মতিঝিল আইডিয়াল স্কুলের শিক্ষকরা অভিযানে অংশ নেন।", "url": "https://www.banglatribune.com/country/67907/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80-%E0%A6%AA%E0%A6%B0%E0%A6%BF%E0%A6%9A%E0%A7%8D%E0%A6%9B%E0%A6%A8%E0%A7%8D%E0%A6%A8-%E0%A6%B0%E0%A6%BE%E0%A6%96%E0%A6%BE-%E0%A6%95%E0%A6%A0%E0%A6%BF%E0%A6%A8-%E0%A6%95%E0%A6%BF%E0%A6%9B%E0%A7%81-%E0%A6%A8%E0%A7%9F-%E0%A6%96%E0%A7%8B%E0%A6%95%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 277, "scraped_at": "2026-02-05T12:52:47.067136"}
{"title": "অসুস্থতার কারণে প্রতিবছর দারিদ্র্যের শিকার হচ্ছে ৬৪ লাখ মানুষ", "body": "বাংলাদেশে দারিদ্র্য সীমার নীচে বাস করছে প্রায় ৪ কোটি ৮০ লাখ মানুষ এবং প্রতি বছর শুধু অসুস্থতার কারণে প্রায় ৬৪ লাখ মানুষ দারিদ্র্যের শিকার হচ্ছে। স্বাস্থ্যসেবার খরচ মেটাতে গিয়ে অর্থনৈতিক বিপর্যয়ের সম্মুখীন এবং গরিব থেকে আরও গরিব হয়ে যাচ্ছে এসব মানুষ। ইউনিভার্সেল হেলথ কাভারেজ ডে উপলক্ষে আয়োজিত এক আলোচনা সভায় এ তথ্য তুলে ধরা হয়েছে। শনিবার এ আলোচনা সভার আয়োজন করে পাবলিক ফান্ডেশন অব বাংলাদেশ। আলোচনা সভায় স্বাস্থ্য খাতে বিনিয়োগ বৃদ্ধি এবং শক্তিশালী স্বাস্থ্য ব্যবস্থা ও জবাবদিহিতা নিশ্চিতকরণ, সঠিকভাবে প্রয়োজনীয় পুষ্টি, সঠিক পয়ঃনিস্কাশন, খাবার পানীয়ের নিশ্চয়তা ও অন্যান্য সামাজিক স্বাস্থ্য সেবা নিশ্চিত করাসহ স্বাস্থ্য সেবা পাওয়া একটি মৌলিক অধিকার এই স্লোগান কে সবার মাঝে ছড়িয়ে দেওয়ার মাধ্যমে ইউনিভার্সেল হেলথ কাভারেজ বা সার্বজনীন স্বাস্থ্য সুরক্ষা অর্জন করা সম্ভব বলে মন্তব্য করেছেন সংশ্লিস্টরা। অনুষ্ঠানে জনস্বাস্থ্য বিশেষজ্ঞ ডা. মো এম ইসলাম বুলবুল বলেন, কোনওরকম অর্থনৈতিক বিপর্যয় বা অর্থনৈতিক অনটনে পতিত না হয়ে সামস্টিক স্বাস্থ্যের উন্নয়ন, প্রতিরোধ, চিকিৎসা, পুনর্বাসন এবং প্যালিয়েটিভ সেবাসহ অত্যাবশ্যক এবং মানসম্মত স্বাস্থ্যসেবার নিশ্চয়তা পাওয়া যেতে পারে। অনুষ্ঠানে বলা হয়, গবেষণায় দেখা গেছে সারা পৃথিবীতে প্রায় ১০০ কোটি মানুষ স্বাস্থ্য সেবা থেকে বঞ্চিত। প্রতিবছর ১৫ কোটি মানুষ স্বাস্থ্য সেবার খরচ মেটাতে গিয়ে অর্থনৈতিক বিপর্যয়ের সম্মুখীন হন। ফলে তারা গরিব থেকে আরও গরিব হয়ে যায় দারিদ্র্য সীমার নিচে চলে যাচ্ছে। গবেষণায় আরও দেখা গেছে পৃথিবীর বেশির ভাগ দেশেই স্বাস্থ্যখাতের বাজেটের ২০-৪০ শতাংশ অপব্যয় হয়। যা নিয়ন্ত্রণে ইউনিভার্সেল হেলথ কাভারেজ ভুমিকা রাখতে পারে। উপস্থিত অন্যদের মূল আলোচনায় অংশগ্রহণ করেন সাবেক মন্ত্রীপরিষদ সচিব জনাব আব্দুল হালিম, ডা. আফতাব উদ্দিন, হেড ইউনিট আইসিডিডিআরবির জাতীয় ক্যান্সার গবষেণা হাসপাতালের সহযোগী অধ্যাপক ডা. হাবিবুল্লাহ তালুকদার রাসকিন, আয়ুর্বেদ অ্যান্ড ন্যাচারোপ্যাথি অ্যাসোসিয়েশন অব বাংলাদেশ (আয়ূনস)’র প্রতিষ্ঠাতা সভাপতি ডা. সমীর কুমার সাহা ও ফেইথ বাংলাদেশের ভাইস চেয়ারপার্সন নিলুফার আহমেদ।", "url": "https://www.banglatribune.com/country/60281/%E0%A6%85%E0%A6%B8%E0%A7%81%E0%A6%B8%E0%A7%8D%E0%A6%A5%E0%A6%A4%E0%A6%BE%E0%A6%B0-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AC%E0%A6%9B%E0%A6%B0-%E0%A6%A6%E0%A6%BE%E0%A6%B0%E0%A6%BF%E0%A6%A6%E0%A7%8D%E0%A6%B0%E0%A7%8D%E0%A6%AF%E0%A7%87%E0%A6%B0-%E0%A6%B6%E0%A6%BF%E0%A6%95%E0%A6%BE%E0%A6%B0-%E0%A6%B9%E0%A6%9A%E0%A7%8D%E0%A6%9B%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 268, "scraped_at": "2026-02-05T12:52:50.571912"}
{"title": "বুধবার শ্রীমঙ্গলে মণিপুরী মহারাসলীলা", "body": "নন্দিত সংস্কৃতির ধারক মণিপুরী সম্প্রদায়ের সর্ববৃহৎ উৎসব মহারাসলীলা। রীতি অনুসারে এবারও বর্ণাঢ্য আয়োজন ও কঠোর নিরাপত্তার মধ্য দিয়ে কার্তিকী পূর্ণিমার তিথিতে (২৫শে নভেম্বর বুধবার) অনুষ্ঠিত হবে মৌলভীবাজার জেলার কমলগঞ্জের আদমপুর ও মাধবপুরে মণিপুরী সম্প্রদায়ের ঐতিহ্যবাহী প্রধান ধর্মীয় অনুষ্ঠান মহারাসলীলা উৎসব। মাধবপুরে এবার পালন করা হবে রাসোৎসবের ১৭৩তম বার্ষিকী। আর আদমপুরে ৩০তম বার্ষিকী। মণিপুরী মহারাসোৎসব সিলেট বিভাগের অন্যতম প্রধান ও বৃহত্তম লোক-নৃতাত্ত্বিক উৎসব। বিপুল আনন্দ উদ্দীপনার এই দিনটির জন্য শুধু মণিপুরীরাই নয়, স্থানীয় বাঙালিসহ জাতি-ধর্ম-বর্ণ নির্বিশেষে সব সম্প্রদায়ের লোকজন বছরব্যাপী প্রতীক্ষায় থাকেন। মনিপুরী সম্প্রদায়ের পূণ্যস্থাণ হিসাবে বিবেচিত কমলগঞ্জ উপজেলায় প্রতি বছর কার্তিকী পূর্ণিমা তিথিতে অনুষ্ঠিত হয় এ উৎসব । প্রায় এক মাস আগ থেকেই চলছে রাসোৎসবের প্রস্তুতি। মনিপুরী সম্প্রদায়ের বাড়ি বাড়ি কুমারী কিশোরদের রাসলীলায় অংশগ্রহণ করার জন্যে নৃত্য ও সংগীতের তালিম নেওয়ার ধুম পড়ে যায়। এ ক্ষেত্রে সব বাড়িতে রাসধারী ও রাস লীলার ওস্তাদ এনে শিক্ষা দেয়ার রেওয়াজ প্রচলিত। আনুমানিক ৪০/৫০ জন কিংবা ততোধিক সংখ্যার কিশোরী এ রাস লীলায় অংশগ্রহণ করে থাকে। রাতভর রাধাকৃষ্ণের প্রণয়োপাখ্যানের এই রাসলীলা উপভোগ করতে সারাদেশ থেকে ছুটে আসেন হাজার হাজার ভক্ত। মণিপুরী সম্প্রদায়ের লোকজনের সঙ্গে অন্যান্য সম্প্রদায়ের লোকজনদেরও পদচারণায় মুখরিত হয়ে উঠে গোটা উৎসব অঙ্গন। বংশ পরম্পরায় নান্দনিকতার পূজারী মণিপুরীদের মেলবন্ধন এই রাস উৎসব। এটি এখন জাতিধর্ম নির্বিশেষে সার্বজনীন উৎসবে রূপ নিয়েছে। এটি সিলেট বিভাগের মধ্যে ব্যতিক্রমী আয়োজন। মহারাত্রির আনন্দের পরশ পেতে আসা হাজার হাজার নারী-পুরুষ, শিশু-কিশোর, কবি-সাহিত্যিক, সাংবাদিক, দেশি-বিদেশি পর্যটক, বরেণ্য জ্ঞাণী-গুণী লোকজনসহ বিভিন্ন শ্রেণি-পেশার হাজার হাজার দর্শনার্থীকে রাতভর মন্ত্রমুগ্ধ করে রাখে মনিপুরী শিশু নৃত্যশিল্পীদের সুনিপুণ নৃত্যাভিনয়। ঊর্ধ্বতন কর্মকর্তাদের এই একটি রাত্রির রাসোৎসবের জন্য তৈরি সাদাকাগজের নকশায় সজ্জিত মণ্ডপগুলো হয়ে উঠে লাখো মানুষের মিলনতীর্থ। উৎসব উপলক্ষে বিশাল এলাকাজুড়ে বসে মেলা। মেলায় কৃষি সরঞ্জাম, মাটির তৈরি সামগ্রী, ঘর কন্যার সামগ্রীসহ নানা দ্রব্যের পসরা সাজিয়ে বসা বিক্রেতাদের দোকানগুলোতে সারারাত ধরে চলবে কেনা বেচা। রাসলীলা উপলক্ষে মেলার আয়োজন করা হয়েছে। মেলায় খৈ, মুড়ি, বাতাসা, ছোটদের বিভিন্ন ধরনের খেলনা, মণিপুরী পোশাক-পরিচ্ছদ, ঘর সাজানোর বিভিন্ন উপকরণ ও প্রসাধনী, শ্রীকৃষ্ণের ছোট-বড় বিভিন্ন আকৃতির ছবিসহ বাহারি পণ্য শোভা পায়। এ ছাড়া মাধবপুর ললিতকলা একাডেমির সামনে বসে মণিপুরী সম্প্রদায়ের ভাষা, সংস্কৃতি, ইতিহাস ও ঐতিহ্য নিয়ে বসে বইপত্রের কয়েকটি স্টল। অন্যদিকে আদমপুরের মেলাতেও মণিপুরীদের তৈরি সামগ্রীর দোকানগুলোতে থাকে ক্রেতাদের উপচে পড়া ভিড়। দিবসের বিভিন্ন কর্মসূচির মধ্যে রয়েছে সকাল ১১টায় শ্রীকৃষ্ণের রাখাল নৃত্য (শ্রীকৃষ্ণের গোষ্ঠলীলা)। সন্ধ্যায় গুণীজন সংবর্ধনা ও আলোচনা সভা, এবং ভারত ও বাংলাদেশের শিল্পীদের যৌথ অংশগ্রহণে মার্শাল আর্ট এবং মনিপুরী নৃত্যের মনোজ্ঞ সাংস্কৃতিক অনুষ্ঠান । রাত ১১টায় অনুষ্ঠিত হবে ধর্মীয় পালাগান। রাত সাড়ে এগারোটায় উভয় এলাকার মণ্ডপে শুরু হবে মূল অনুষ্ঠান ‘মহারাসলীলা’। ২৬ নভেম্বর বৃহস্পতিবার সূর্যোদয়ের পর এই অনুষ্ঠানের ঘটবে পরিসমাপ্তি ; তারপর সবাই ফিরে যাবে যার যার গন্তব্যে। মহারাস উদযাপন কমিটির আহবায়ক বীরেন্দ্র সিংহ ও মণিপুরী ললিতকলা একাডেমীর গবেষণা কর্মকর্তা প্রভাস সিংহ জানিয়েছেন, এবারের অনুষ্ঠানে প্রধান অতিথি হিসাবে উপস্থিত থাকবেন প্রধান বিচারপতি সুরেন্দ্র কুমার সিংহ, বেসামরিক বিমান ও পর্যটন মন্ত্রী রাশেদ খান মেনন, সাবেক চিফ হুইপ উপাধ্যক্ষ আব্দুস শহীদ এমপি, জাতীয় সংসদের হুইপ শাহাবউদ্দিন এমপি, আব্দুল মতিন এমপি, মৌলভীবাজার জেলা প্রশাসক মো. কামরুল হাসান, পুলিশ সুপার মোহাম্মদ শাহজালাল, অতিরিক্ত জেলা প্রশাসক, প্রকাশ কান্তি চৌধুরী, উপজেলা নির্বাহী অফিসার মো. শফিকুল ইসলাম প্রমুখ। এবারও আয়োজকরা আশা করছেন লক্ষাধিক লোকের সমাগম ঘটবে মহারাসলীলা অনুষ্ঠানে। উৎসবের আগের দিন রাজধানীসহ দেশের বিভিন্ন স্থান থেকে ট্রেনে অথবা বাসযোগে আসতে পারেন। রাজধানীর কমলাপুর রেল স্টেশন থেকে জয়ন্তিকা কিংবা পারাবত ট্রেনে এলে সরাসরি ভানুগাছ নামতে হবে। আর কালনী ট্রেনে এলে নামতে হবে শ্রীমঙ্গলে। এছাড়া ঢাকার ফকিরেরপুল ও সায়েদাবাদ থেকে শ্যামলী, হানিফ ও মৌলবীবাজার সিটি পরিবহনের বাস নিয়মিত সার্ভিস দিচ্ছে শ্রীমঙ্গল পর্যন্ত। তারপর বাস কিংবা অটোরিক্সা যোগে ২০/২৫ মিনিটের রাস্তা অতিক্রম করলেই পাবেন ভানুগাছ বা কমলগঞ্জ উপজেলা সদর। ভানুগাছ চৌমুহনা থেকে বীরশ্রেষ্ঠ হামিদুর রহমান সড়ক ধরে তিন কিলোমিটার গেলেই মাধবপুর জোড়ামণ্ডপ। অন্যদিকে কমলগঞ্জ উপজেলা চৌমুহনী থেকে কমলগঞ্জ-কুরমা সড়ক ধরে সোজা ৫ কিলোমিটার দক্ষিণে আদমপুরের সানামণ্ডপ। এসব রাস্তায় নিয়মিত বাস, পিকআপ, সিএনজিচালিত অটোরিক্সা ও রিক্সা চলাচল করে। ভাড়াও সাধ্যের ভেতরে। এখানে রাত কাটাতে চাইলে ভানুগাছ এবং শমসেরনগর কিংবা শ্রীমঙ্গল থাকতে পারেন। মাঝারি এবং সস্তা দু-মানেরই নানান রেস্টহাউজ ও আবাসিক হোটেল আছে সেখানে। ভানুগাছ বাজার/ আদমপুর বাজারে খাবারের জন্য হোটেল আছে। এই সময়ে শ্রীমঙ্গল কমলগঞ্জে শীতের প্রকোপ দেশের অন্যান্য এলাকার তুলনায় একটু বেশি। তাই শীতের কাপড় অবশ্যই সঙ্গে আনতে হবে। এছাড়াও এ অনুষ্ঠান উপলক্ষে সহযোগিতা দিচ্ছে শ্রীমঙ্গল ওরিয়েন্ট ট্যুরিজম ইকো ট্যুর (০১৬৭২২০১৩৪৬)।", "url": "https://www.banglatribune.com/country/58896/%E0%A6%AC%E0%A7%81%E0%A6%A7%E0%A6%AC%E0%A6%BE%E0%A6%B0-%E0%A6%B6%E0%A7%8D%E0%A6%B0%E0%A7%80%E0%A6%AE%E0%A6%99%E0%A7%8D%E0%A6%97%E0%A6%B2%E0%A7%87-%E0%A6%AE%E0%A6%A3%E0%A6%BF%E0%A6%AA%E0%A7%81%E0%A6%B0%E0%A7%80-%E0%A6%AE%E0%A6%B9%E0%A6%BE%E0%A6%B0%E0%A6%BE%E0%A6%B8%E0%A6%B2%E0%A7%80%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাইফুল ইসলাম, শ্রীমঙ্গল ।।", "category": "country", "language": "bn", "token_count": 659, "scraped_at": "2026-02-05T12:52:52.531912"}
{"title": "বাংলাদেশ ব্যাংকে কর্মকর্তাদের মধ্যে মারামারি", "body": "দীর্ঘদিন ধরে চলে আসা বিরোধকে কেন্দ্র করে বাংলাদেশ ব্যাংক অফিসার্স ওয়েলফেয়ার অ্যাসোসিয়েশনের (ক্যাশ) দুই পক্ষের কর্মকর্তাদের মধ্যে মারামারির ঘটনা ঘটেছে। এতে দুজন কর্মকর্তা আহত হয়েছেন। এদের একজনকে চিকিৎসার জন্য হাসপাতালে ভর্তি করা হয়েছে।নির্বাচনে পরাজয়ের জের ধরে হলুদ দলের দুই পক্ষের মধ্যে এই মারামারি সংঘঠিত হয়েছে বলে জানিয়েছে বাংলাদেশ ব্যাংকের একাধিক সূত্র।বৃহস্পতিবার সকালে বাংলাদেশ ব্যাংকের (গভর্নর ভবন) প্রধান ভবনের নিচতলায় এ ঘটনা ঘটলেও কেউ মুখ খোলেননি। দুপক্ষের মারামারিতে আহতরা হলেন, ক্যাশ অফিসার আব্দুস সবুর ও মোয়াজ্জেম হোসেন। তারা দুজনই বাংলাদেশ ব্যাংকের মতিঝিল অফিসের এএম ক্যাশ অফিসার।বাংলাদেশ ব্যাংক সূত্রে জানা যায়, গত ৮ নভেম্বর অফিসার্স ওয়েলফেয়ার অ্যাসোসিয়েশনের (ক্যাশ) নির্বাচনে হলুদ দলের সহ-সভাপতি পদে বিজয়ী হন আব্দুস সবুর। মোয়াজ্জেম হোসেন এই পদে প্রতিদ্বন্দ্বিতা করেন এবং হেরে যান। সবুরের কারণেই মোয়াজ্জেম হেরে যান বলে তাদের মধ্যে তর্ক শুরু হয়। এক পর্যায়ে মোয়াজ্জেম সবুরকে মারধর শুরু করেন। এতে গুরুতর আহত হন সবুর। এরপর তাকে বাংলাদেশ ব্যাংকের মেডিক্যাল ক্যাম্পে সাময়িক চিকিৎসা দিয়ে অন্য হাসপাতালে পাঠানো হয়। নির্বাহী পরিচালক মজিবুর রহমান ও জেনারেল ম্যানেজার মাসুম পাটোয়ারীর কাছে এ বিষয়ে জানতে চাইলে তারা কোনও মন্তব্য করতে চাননি। এএফএম আসাদুজ্জামান জানিয়েছেন, আমি বিষয়টি আসলে জানি না। কারণ বিশ্বব্যাংকের ভাইস প্রেসিডেন্ট ড. কৌশিক বসু বাংলাদেশ সফরে আসছেন ১২ ডিসেম্বর। আমি ওই কাজে ব্যস্ত ছিলাম। অপরদিকে বাংলাদেশ ব্যাংকের মুখপাত্র ও নির্বাহী পরিচালক শুভংকর সাহা সাংবাদিকদের জানান, এ ঘটনা বাংলাদেশ ব্যাংকের প্রধান ভবনে ঘটলেও মূলত তা মতিঝিল শাখায় ঘটেছে। তাই এ বিষয়টি আমার এখতিয়ারে নাই।", "url": "https://www.banglatribune.com/business/59411/%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A7%87-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A6%AE%E0%A6%BE%E0%A6%B0%E0%A6%BE%E0%A6%AE%E0%A6%BE%E0%A6%B0%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্র্রিবিউন রিপোর্ট", "category": "business", "language": "bn", "token_count": 223, "scraped_at": "2026-02-05T12:52:54.891861"}
{"title": "বগুড়ায় সড়ক দুর্ঘটনায় পুলিশের নায়েক নিহত", "body": "বগুড়া শহরের কানুচগাড়ী এলাকায় সড়ক দুর্ঘটনায় সারফুল ইসলাম (৩০) নামে আর্মড পুলিশের নায়েক মারা গেছেন। বৃহস্পতিবার গভীর রাতে এ দুর্ঘটনা ঘটে।সারফুল জয়পুরহাটের আক্কেলপুর উপজেলার সুসৃস্টি গ্রামের বাসিন্দা।বগুড়ার সদর থানার ওসি (তদন্ত) আসলাম আলী জানান, সারফুল ইসলাম বগুড়ায় চতুর্থ আর্মড পুলিশ ব্যাটালিয়নে নায়েক পদে কর্মরত ছিলেন। তিনিসহ কয়েকজন পুলিশ শহরের সাতমাথায় থার্টিফার্স্ট নাইটের ডিউটি শেষে রাত ৩টার দিকে সিএনজি অটোরিকশায় পুলিশ লাইন্সে ফিরছিলেন। ফেরার পথে শেরপুর সড়কের কানুচগাড়ি এলাকায় চালক নিয়ন্ত্রণ হারালে সিএনজি রোড ডিভাইডারের সঙ্গে ধাক্কা খায়। এতে সামনে সিটে থাকা সারফুল রাস্তায় ছিটকে পড়ে গেলে মাথায় আঘাত পান।তিনি আরও বলেন, সারফুলকে দ্রুত শহীদ জিয়াউর রহমান মেডিক্যাল কলেজ হাসপাতালে নেওয়ার পথে তার মৃত্যু হয়। তার লাশ দাফনের জন্য গ্রামের বাড়িতে পাঠানো হয়েছে।/এআর/", "url": "https://www.banglatribune.com/country/rajshahi/66329/%E0%A6%AC%E0%A6%97%E0%A7%81%E0%A7%9C%E0%A6%BE%E0%A7%9F-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%A8%E0%A6%BE%E0%A7%9F%E0%A7%87%E0%A6%95-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বগুড়া প্রতিনিধি", "category": "country", "language": "bn", "token_count": 112, "scraped_at": "2026-02-05T12:52:56.842999"}
{"title": "বগুড়ার ধুনটে আ. লীগের বিদ্রোহী প্রার্থীসহ বহিষ্কার ১০", "body": "বগুড়ার ধুনট পৌরসভা নির্বাচনে আওয়ামী লীগের বিদ্রোহী প্রার্থী বর্তমান মেয়র এজিএম বাদশাহসহ ১০ নেতাকর্মীকে সংগঠন থেকে বহিষ্কার করা হয়েছে। ধুনট উপজেলা আওয়ামী লীগের সাধারণ সম্পাদক আবদুল হাই খোকন স্বাক্ষরিত বিজ্ঞপ্তিতে এ তথ্য জানানো হয়েছে। বাদশাহ আগেই দল থেকে পদত্যাগ করে মনোনয়নপত্র জমা দিয়েছেন। বহিষ্কৃত অন্যরা হলেন, ধুনট পৌর আওয়ামী লীগের সাধারণ সম্পাদক এএফএম ফজলুল হক, সাংগঠনিক সম্পাদক সাইফুল ইসলাম আঞ্জুল, সদস্য বদরুল হাসান আগা, উপজেলা আওয়ামী লীগের সদস্য খোকা মণ্ডল, পৌরসভার ১নং ওয়ার্ড আওয়ামী লীগের সভাপতি মকবুল হোসেন, সাধারণ সম্পাদক ফজলু, ২নং ওয়ার্ড কমিটির সাধারণ সম্পাদক শুমার আলী, ৫নং ওয়ার্ড কমিটির সাধারণ সম্পাদক সৈয়দ আলী ও ৮নং ওয়ার্ড কমিটির সাধারণ সম্পাদক নূর মোহাম্মদ।বিজ্ঞপ্তিতে জানানো হয়েছে, ধুনট পৌরসভা নির্বাচনে মেয়র পদে দলীয় প্রার্থীর বিপক্ষে স্বতন্ত্র প্রার্থী হওয়ায় এজিএম বাদশাহ এবং তার (বাদশাহ) পক্ষ নেওয়ায় অন্য নয় নেতাকর্মীকে সংগঠন থেকে বহিষ্কার করা হয়েছে।ধুনট পৌরসভায় বর্তমান মেয়র উপজেলা আওয়ামী লীগের সাবেক সাধারণ সম্পাদক এজিএম বাদশাহর পরিবর্তে সাংগঠনিক সম্পাদক শরিফুল ইসলাম খান শরিফকে দলীয় মনোনয়ন দেওয়া হয়। এতে নেতাকর্মীরা দ্বিধাবিভক্ত হয়ে পড়েন। অনেকে সংগঠনের দায়িত্বশীলদের এ সিদ্ধান্ত মেনে নিতে পারেননি। তারা দলীয় প্রার্থীর পরিবর্তে দলত্যাগী স্বতন্ত্র প্রার্থী বাদশাহর পক্ষ নেন।", "url": "https://www.banglatribune.com/country/63883/%E0%A6%AC%E0%A6%97%E0%A7%81%E0%A7%9C%E0%A6%BE%E0%A6%B0-%E0%A6%A7%E0%A7%81%E0%A6%A8%E0%A6%9F%E0%A7%87-%E0%A6%86.-%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%AC%E0%A6%BF%E0%A6%A6%E0%A7%8D%E0%A6%B0%E0%A7%8B%E0%A6%B9%E0%A7%80-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B8%E0%A6%B9-%E0%A6%AC%E0%A6%B9%E0%A6%BF%E0%A6%B7%E0%A7%8D%E0%A6%95%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বগুড়া প্রতিনিধি", "category": "country", "language": "bn", "token_count": 176, "scraped_at": "2026-02-05T12:52:58.745051"}
{"title": "বাংলা‌দে‌শের নতুন ভূখণ্ডে বিজয় দিবস পালনের প্রস্তুতি", "body": "বাংলা‌দে‌শের মান‌চি‌ত্রে সদ্য যুক্ত হওয়া কুড়িগ্রামের অভ্যন্তরের বিলুপ্ত ছিটমহলগুলোতে মহান বিজয় দিবস পালনের প্রস্তুতি সম্পন্ন করেছে সাবেক ছিটের বাসিন্দারা। এই প্রথম তারা বাংলা‌দেশি হি‌সে‌বে বিজয় দিবস উদযাপ‌ন কর‌তে যা‌চ্ছে। দিবসটি উপলক্ষে ১৬ ডিসেম্বর সকালে দাসিয়ার ছড়ার কালিরহাট বাজারে শহীদ বেদিতে পুষ্পমাল্য অর্পন, বিজয় র‌্যালি ও আলোচনা সভার আয়োজন করেছে তারা। পরে সাবেক ছিটবাসীদের নিয়ে দিনভর বিভিন্ন গ্রামীণ খেলার আয়োজন করা হবে। দাসিয়ার ছড়া ছিটের সাবেক সভাপতি মো. আলতাফ হোসেন জানান, আমরা এখন বাংলা‌দে‌শের মানুষ। তাই বাংলাদেশিদের সঙ্গে একাত্ম হয়ে আমরা মহান বিজয় দিবসে নানা কর্মসূচি হাতে নিয়েছি। সকালে শহীদ বেদিতে পুষ্পমাল্য অর্পন, বিজয় র‌্যালি ও দিনভর গ্রামীণ খেলার আয়োজন করেছি। বাংলাদেশ-ভারত ছিটমহল বিনিময় সমন্বয় কমিটির সাবেক সাধারণ সম্পাদক গোলাম মোস্তফা জানান, দীর্ঘ ৬৮ বছরের বঞ্চনার পর এবারই প্রথম আমরা বাংলা‌দে‌শের নাগ‌রিক হ‌য়ে বিজয় দিবস পালন করছি। তাই আমাদের সাবেক ছিটবাসীরা দিবসটি পালন করতে অধীর আগ্রহে সময় পার করছে। উল্লেখ্য, প্রতিবছর সা‌বেক এই ছিটমহলগু‌লো‌তে বাংলা‌দে‌শের বিজয় দিবস উদযাপন করা হ‌লেও এবারই প্রথম বাংলা‌দে‌শের ভূখণ্ড হি‌সে‌বে সেখা‌নে বিজয় দিবস উদযাপন হ‌তে যা‌চ্ছে।", "url": "https://www.banglatribune.com/country/62055/%E0%A6%AC%E0%A6%BE%E0%A6%82%E0%A6%B2%E0%A6%BE%E2%80%8C%E0%A6%A6%E0%A7%87%E2%80%8C%E0%A6%B6%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%AD%E0%A7%82%E0%A6%96%E0%A6%A3%E0%A7%8D%E0%A6%A1%E0%A7%87-%E0%A6%AC%E0%A6%BF%E0%A6%9C%E0%A7%9F-%E0%A6%A6%E0%A6%BF%E0%A6%AC%E0%A6%B8-%E0%A6%AA%E0%A6%BE%E0%A6%B2%E0%A6%A8%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুড়িগ্রাম প্রতিনিধি", "category": "country", "language": "bn", "token_count": 160, "scraped_at": "2026-02-05T12:53:00.595004"}
{"title": "পাবনার ৭ পৌরসভার সব ভোটকেন্দ্রই ঝুঁকিপূর্ণ!", "body": "পাবনার সাতটি পৌরসভার মোট ১০৭টি ভোটকেন্দ্রের সবগুলোই ঝুঁকিপুর্ণ। এর মধ্যে ১০২টি কেন্দ্র অধিক ঝুঁকিপূর্ণ এবং ৫টি সাধারণ ঝুঁকিপূর্ণ হিসেবে চিহ্নিত করা হয়েছে। পাবনা জেলা নির্বাচন অফিস ও জেলা পুলিশের গোয়েন্দা বিভাগ সূত্রে জানা গেছে, পাবনা সদর পৌরসভায় ৩৮টি, ঈশ্বরদী পৌরসভায় ১৮টি, সাঁথিয়া পৌরসভায় ১৪টি, ভাঙ্গুড়া পৌরসভায় ৯টি, ফরিদপুর পৌরসভায় ৯টি, চাটমোহর পৌরসভায় ৯টি, সুজানগর পৌরসভায় ১০টি ভোটকেন্দ্র রয়েছে। এ সাত পৌরসভার সবগুলো ভোটকেন্দ্রই ঝুঁকিপূর্ণ। এ ব্যাপারে পাবনার পুলিশ সুপার আলমগীর কবির জানান, পাবনার সাতটি পৌরসভার সবগুলো ভোটকেন্দ্র ঝুঁকিপূর্ণ হলেও নির্বাচন শান্তিপূর্ণভাবে হবে বলেই আশা করছেন তারা। এজন্য সব কেন্দ্রে বাড়তি নিরাপত্তার ব্যবস্থা নেওয়া হয়েছে।", "url": "https://www.banglatribune.com/country/64199/%E0%A6%AA%E0%A6%BE%E0%A6%AC%E0%A6%A8%E0%A6%BE%E0%A6%B0-%E0%A7%AD-%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE%E0%A6%B0-%E0%A6%B8%E0%A6%AC-%E0%A6%AD%E0%A7%8B%E0%A6%9F%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A6%87-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%AA%E0%A7%82%E0%A6%B0%E0%A7%8D%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "পাবনা প্রতিনিধি", "category": "country", "language": "bn", "token_count": 94, "scraped_at": "2026-02-05T12:53:02.469586"}
{"title": "রাবেয়া খাতুনের ‘গণকবর’ থেকে ‘শিউলি কথা’", "body": "বিশিষ্ট কথাসাহিত্যিক রাবেয়া খাতুনের ‘গণকবর’ অবলম্বনে নির্মিত হয়েছে বিশেষ নাটক ‘শিউলি কথা’। নাটকটির চিত্রনাট্য ও পরিচালনা করেছেন আবুল হায়াত। এ নাটকে অভিনয় করেছেন নাজনীন হাসান চুমকী, আ খ ম হাসান, আবদুল্লাহ রানা, হান্নান শেলী ও শিশুশিল্পী তৈরী প্রমুখ। চ্যানেল আইতে প্রচার হবে ১৮ ডিসেম্বর বিকেল ৫টা ৩০ মিনিটে। গল্পে দেখা যাবে, পাশের গ্রামে পাকবাহিনী প্রবেশ করলে কিছু রাজাকার তৎপরতা চালাতে শুরু করে। এ ক্যাম্পে মেজর হিসেবে পাকবাহিনীর দায়িত্বে যে আসে তার চাহিদা হলো নাবালক শিশু বা বালিকা। রাজাকাররা এক সময়ে বালিকা শিউলির মায়ের কোল থেকে ছিনিয়ে নিয়ে পাকবাহিনীর মেজরের হাতে তুলে দেয়। বালিকাটিকে নির্যাতনের পর ভোর বেলায় অর্ধমৃত অবস্থায় কবর দেওয়া হয়। স্বাধীনতার পর রাজাকাররা তৎপর হয়ে ওঠে, যাতে করে এ প্রসঙ্গটা সামনে না আসে। তারা টাকা দিয়ে ধামা চাপা দেওয়ার চেষ্টার করে। কিন্তু শিউলির মা এ প্রলোভনে রাজি হন না। তিনি এখনও বিচারের অপেক্ষায় আছেন...।", "url": "https://www.banglatribune.com/entertainment/62201/%E0%A6%B0%E0%A6%BE%E0%A6%AC%E0%A7%87%E0%A7%9F%E0%A6%BE-%E0%A6%96%E0%A6%BE%E0%A6%A4%E0%A7%81%E0%A6%A8%E0%A7%87%E0%A6%B0-%E2%80%98%E0%A6%97%E0%A6%A3%E0%A6%95%E0%A6%AC%E0%A6%B0%E2%80%99-%E0%A6%A5%E0%A7%87%E0%A6%95%E0%A7%87-%E2%80%98%E0%A6%B6%E0%A6%BF%E0%A6%89%E0%A6%B2%E0%A6%BF-%E0%A6%95%E0%A6%A5%E0%A6%BE%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 136, "scraped_at": "2026-02-05T12:53:04.276148"}
{"title": "ইউজিসির নতুন ওয়েবসাইট উদ্বোধন", "body": "ডাক, টেলিযোগাযোগ ও তথ্যপ্রযুক্তি প্রতিমন্ত্রী জুনাইদ আহমেদ পলক বলেছেন, একবিংশ শতাব্দীতে বর্তমান বিশ্বের সঙ্গে তাল মিলিয়ে চলতে ডায়নামিক, স্মার্ট ও ইন্টার‌্যাকটিভ ওয়েবসাইট শিক্ষা ও গবেষণার জন্য আজ সময়ের দাবি।একটি আধুনিক ওয়েবসাইট ব্যবহারের মাধ্যমে শিক্ষার্থী, শিক্ষক ও গবেষকরা একটি দেশকে বর্হিবিশ্বে তুলে ধরতে গুরুত্বপূর্ণ ভূমিকা পালন করে। বৃহস্পতিবার ইউজিসি অডিটরিয়ামে অনুষ্ঠিত ইউজিসির নতুন ওয়েবসাইটের উদ্বোধনী অনুষ্ঠানে প্রধান অতিথির বক্তব্যে তিনি এসব কথা বলেন। জুনাইদ আহমেদ পলক বলেন, বিশ্ববিদ্যালয় মঞ্জুরি কমিশনের (ইউজিসি)নতুন ওয়েবসাইট শিক্ষা ও গবেষণায় একটি বিপ্লব সাধন করবে। দেশের বিশ্ববিদ্যালয় ও অন্যান্য শিক্ষা প্রতিষ্ঠান ইউজিসির ওয়েব পোর্টাল অনুসরণ করার মাধ্যমে নিয়মিত তথ্য হালনাগাদ সাপেক্ষে ডিজিটাল বাংলাদেশ বিনির্মাণে গুরুত্বপূর্ণ ভূমিকা পালন করতে পারে। প্রতিমন্ত্রী আরও বলেন, ডাক, টেলিযোগাযোগ ও তথ্যপ্রযুক্তি মন্ত্রণালয় (আইসিটি বিভাগ) ইউজিসির সঙ্গে তথ্য প্রযুক্তির বিভিন্ন ক্ষেত্রে কাজ করতে আগ্রহী। ডিজিটাল ভার্চুয়াল ইউনিভার্সিটি প্রতিষ্ঠার ক্ষেত্রে ডাক, টেলিযোগাযোগ ও তথ্যপ্রযুক্তি মন্ত্রণালয় এবং ইউজিসি একত্রে কাজ করতে পারে বলেও তিনি অভিমত ব্যক্ত করেন। অনুষ্ঠানে সভাপতিত্ব করেন ইউজিসি চেয়ারম্যান প্রফেসর আবদুল মান্নান। বিশেষ অতিথি হিসেব উপস্থিত ছিলেন ইউজিসি সদস্য প্রফেসর ড. মোহাম্মদ ইউসুফ আলী মোল্লা, প্রফেসর ড. দিল আফরোজা বেগম ও প্রফেসর ড. সৈয়দ আখতার হোসেন, হেড, সিএসই বিভাগ, ডেফোডিল ইউনিভার্সিটি। অনুষ্ঠানে স্বাগত বক্তব্য দেন ইউজিসি সচিব ড. মো. খালেদ। সভাপতির বক্তব্যে ইউজিসি চেয়ারম্যান বলেন, বিগত কয়েক বছরে বাংলাদেশে শিক্ষা ক্ষেত্রে বিশেষ করে উচ্চশিক্ষা ক্ষেত্রে এক বিপ্লব সাধিত হয়েছে। কিন্তু ওয়েব পোর্টালগুলো হালনাগাদ না হওয়ার কারণে দেশের এ সফলতা আন্তর্জাতিক অঙ্গনে আমরা সঠিকভাবে পৌঁছাতে পারিনি। অনুষ্ঠানে শিক্ষা মন্ত্রণালয়, ডাক, টেলিযোগাযোগ ও তথ্যপ্রযুক্তি মন্ত্রণালয়ের প্রতিনিধি, বিশ্ববিদ্যালয়গুলোর তথ্য প্রযুক্তি বিশেষজ্ঞ, ইউজিসি ও উচ্চশিক্ষা মানোন্নয়ন প্রকল্পের কর্মকর্তা ও কর্মচারীরা উপস্থিত ছিলেন।", "url": "https://www.banglatribune.com/educations/65979/%E0%A6%87%E0%A6%89%E0%A6%9C%E0%A6%BF%E0%A6%B8%E0%A6%BF%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%93%E0%A7%9F%E0%A7%87%E0%A6%AC%E0%A6%B8%E0%A6%BE%E0%A6%87%E0%A6%9F-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 246, "scraped_at": "2026-02-05T12:53:06.171270"}
{"title": "সিংগাইর পৌর নির্বাচন: জাল ভোট দেওয়ার সময় আটক ২", "body": "মানিকগঞ্জের সিংগাইর পৌরসভা নির্বাচনে সিংগাইর পাইলট বালিকা উচ্চ বিদ্যালয় ভোট কেন্দ্রে জাল ভোট দেওয়ার সময় দুই যুবককে আটক করেছেন চিফ জুডিশিয়াল ম্যাজিস্ট্রেট। বৃহস্পতিবার সকাল ১০টার দিকে ওই দুইজনকে আটক করা হয়। আটককৃতরা হলেন, সিংগাইরের আঙ্গারিয়া গ্রামের বাসিন্দা সুজন হোসেন (২২) ও একই গ্রামের আল আমিন (১৯)। সিংগাইর থানার ভারপ্রাপ্ত কর্মকর্তা (ওসি) সৈয়দুজ্জামান বাংলা ট্রিবিউনকে দুই যুবকের আটকের বিষয়টি নিশ্চিত করেছেন। রিটার্নিং কর্মকর্তা মো. মুনীর হোসাইন খান বাংলা ট্রিবিউনকে জানান, আটককৃতদেরকে সিংগাইর থানা হাজতে রাখা হয়েছে।", "url": "https://www.banglatribune.com/country/dhaka/67757/%E0%A6%B8%E0%A6%BF%E0%A6%82%E0%A6%97%E0%A6%BE%E0%A6%87%E0%A6%B0-%E0%A6%AA%E0%A7%8C%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%9C%E0%A6%BE%E0%A6%B2-%E0%A6%AD%E0%A7%8B%E0%A6%9F-%E0%A6%A6%E0%A7%87%E0%A6%93%E0%A7%9F%E0%A6%BE%E0%A6%B0-%E0%A6%B8%E0%A6%AE%E0%A7%9F-%E0%A6%86%E0%A6%9F%E0%A6%95-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 75, "scraped_at": "2026-02-05T12:53:07.999722"}
{"title": "স্টাইলিশ বিপাশা বসু", "body": "বলিউড সুন্দরী বিপাশা বসুর ৩৭ তম জন্মদিন আজ। ফ্যাশনসচেতন এ অভিনেত্রীকে অনেকেই মানেন স্টাইল আইকন হিসেবে। সিনেমার প্রচারণা কিংবা সাধারণ কোন ইভেন্ট যাই হোক না কেন, বিপাশা হাজির হন চমৎকার সব ফ্যাশনেবল পোশাকে। বিপাশা বসুর জন্মদিন উপলক্ষে লাইফস্টাইল বিষয় ওয়েবসাইট বোল্ডস্কাই প্রকাশ করেছে তার সেরা কিছু ফ্যাশনেবল ছবি। দেখে নিন সেগুলো-", "url": "https://www.banglatribune.com/lifestyle/67809/%E0%A6%B8%E0%A7%8D%E0%A6%9F%E0%A6%BE%E0%A6%87%E0%A6%B2%E0%A6%BF%E0%A6%B6-%E0%A6%AC%E0%A6%BF%E0%A6%AA%E0%A6%BE%E0%A6%B6%E0%A6%BE-%E0%A6%AC%E0%A6%B8%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 51, "scraped_at": "2026-02-05T12:53:11.580666"}
{"title": "খান আতা: প্রস্থানের ১৮ বছর", "body": "চলচ্চিত্রের কিংবদন্তি খান আতাউর রহমান। যিনি খান আতা নামে পরিচিত। শুধু নির্মাণেই নয়, তিনি একাধারে চলচ্চিত্র অভিনেতা, সুরকার, গীতিকার, গায়ক, সংলাপ রচয়িতা, প্রযোজক, সংগীত পরিচালক ও কাহিনীকার হিসেবেও রেখে গেছেন সাফল্যের স্বাক্ষর। আজ (০১ ডিসেম্বর) এই চলচ্চিত্র ব্যাক্তিত্বের ১৮তম মৃত্যুবার্ষিকী।খান আতা ১৯২৮ সালের ১১ ডিসেম্বর মানিকগঞ্জ জেলার সিংগাইর গ্রামে জন্মগ্রহণ করেন। ১৯৫৮ সালে এ জে কারদারের ‘জাগো হুয়া সাভেরা’ ছবিতে আনিস নামে নায়ক হিসেবে প্রথম অভিনয় করেন। একই নামে ১৯৫৯ সালে এহতেশামের ‘এ দেশ তোমার আমার’ ছবিতেও অভিনয় করেন।তার প্রথম পরিচালিত ছবির নাম ‘অনেক দিনের চেনা’ (১৯৬৩) মুক্তিযুদ্ধ পরবর্তী বাস্তবতা নিয়ে তৈরি করেন ‘আবার তোরা মানুষ হ’ (১৯৭৩), মুক্তিযুদ্ধের উপর ১৯৯৪ সালে ‘এখনো অনেক রাত’ নামের একটি ছবি তৈরি শুরু করেন। ১৯৯৭ সালে ছবির কাজ শেষ হয়। কিন্তু সেন্সর বোর্ড ছবির ৭টি দৃশ্য কেটে ফেলার নির্দেশ দেয়ায় ক্ষুব্ধ হন তিনি। এটিই ছিল তার শেষ নির্মিত ছবি।খান আতা পরিচালিত অন্যান্য ছবির মধ্যে রয়েছে- রাজা সন্ন্যাসী, নবাব সিরাজউদ্দৌলা (১৯৬৭), সাত ভাই চম্পা (১৯৬৮), অরুণ বরুণ কিরনমালা (১৯৬৮), জোয়ার ভাটা (১৯৬৯), মনের মত বউ (১৯৬৯), সুজন সখী (১৯৭৫), দিন যায় কথা থাকে, আরশীনগর ও পরশ পাথর। এছাড়া তিনি ‘কবি জসীম উদ্দীনের জীবনী’, ‘গঙ্গা আমার গঙ্গা’ ও ‘গানের পাখি আব্বাস উদ্দিন’ নামে ৩টি তথ্যচিত্রও নির্মাণ করেন। গীতিকার, সুরকার ও সঙ্গীত পরিচালক হিসেবে ১৯৬২ সালে ‘সূর্যস্নান’ ছবিতে কলিম শরাফীর কন্ঠে তিনি উপহার দেন ‘পথে পথে দিলাম ছড়াইয়া রে’। ১৯৬৩ সালে জহির রায়হানের ‘কাঁচের দেয়াল’ ছবিতে ‘শ্যামল বরণ মেয়েটি’ গানটি খুবই জনপ্রিয়তা পায়। ১৯৬৯ সালে জহির রায়হানের ‘জীবন থেকে নেয়া’ ছবিতে তিনি ‘এ খাঁচা ভাঙবো আমি কেমন করে’ শিরোনামের কালজয়ী গানটি লিখেন ও কন্ঠ দেন। ১৯৭০ ও ৮০ এর দশকে উপহার দেন সাবিনা ইয়াসমীনের কন্ঠে ‘এ কি সোনার আলোয়’ ও শহনাজ রহমতুল্লাহের কন্ঠে ‘এক নদী রক্ত পেরিয়ে’র মতো গান। চলচ্চিত্র, আধুনিক ও দেশাত্মবোধক মিলিয়ে তিনি প্রায় ৫০০ গানের রচিয়তা। গীতিকার ও সংগীত পরিচালক হিসেবে তার উল্লেখযোগ্য চলচ্চিত্র হলো- এ দেশ তোমার আমার (১৯৫৯), কখনো আসেনি (১৯৬১), সঙ্গম (১৯৬৪), বাহানা (১৯৬৫), নবাব সিরাজউদ্দৌলা (১৯৬৭), অরুণ বরুণ কিরনমালা (১৯৬৮), সাত ভাই চম্পা (১৯৬৮), জোয়ার ভাটা (১৯৬৯), মনের মত বউ (১৯৬৯), জীবন থেকে নেয়া (১৯৭০), আবার তোরা মানুষ হ (১৯৭৩) ও সুজন সখী (১৯৭৫)। ‘সূর্যস্নান’ ছবির গীতিকার হিসেবে এবং ‘কাঁচের দেয়াল’ ছবির সংগীত পরিচালক হিসেবে পাকিস্তান ফিল্ম ফেস্টিভালে ১৯৬৫ সালে তিনি শ্রেষ্ঠ পুরস্কার লাভ করেন। এছাড়া জাতীয় চলচ্চিত্র পুরস্কার ও চলচ্চিত্র সাংবাদিক সমিতি (বাচসাস) পুরস্কারসহ অসংখ্য পুরস্কার পান। মুক্তিযুদ্ধেও তার উল্লেখযোগ্য অবদান রয়েছে। ১৯৭১ এর মুক্তিযুদ্ধে দেশাত্মবোধক গান লিখেন এবং মুক্তিযোদ্ধাদের খাদ্য ও চিকিৎসাসামগ্রী সরবরাহ করে সাহায্য করেন। এছাড়া তার চলচ্চিত্র ও গানে দেশ ও মানবতার কথা বারে বারে উঠে এসেছে। এই কিংবদন্তি তিনবার বিয়ে করেন। লন্ডনে থাকাকালীন সময়ে তিনি শার্লি নামক এক ইংরেজ নারীকে বিয়ে করেন। বাংলাদেশে আমিন নামে এক ছেলে হওয়ার পরে তাদের মধ্যে ছাড়াছাড়ি হয়ে যায়। এরপর তিনি সংগীত শিল্পী মাহবুবা হাসনাতকে বিয়ে করেন। তাদের মেয়ে কন্ঠশিল্পী রুমানা ইসলাম। ১৯৬৮ সালে প্রখ্যাত কন্ঠশিল্পী নিলুফার ইয়াসমিনকে বিয়ে করেন। খান আতা এবং নিলুফারের ছেলে আগুন একাধারে কণ্ঠশিল্পী ও অভিনেতা। সূত্র: উইকিপিডিয়া ও বাংলা মুভি ডেটাবেজ", "url": "https://www.banglatribune.com/entertainment/parabash/59709/%E0%A6%96%E0%A6%BE%E0%A6%A8-%E0%A6%86%E0%A6%A4%E0%A6%BE-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A5%E0%A6%BE%E0%A6%A8%E0%A7%87%E0%A6%B0-%E0%A7%A7%E0%A7%AE-%E0%A6%AC%E0%A6%9B%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 467, "scraped_at": "2026-02-05T12:53:13.577688"}
{"title": "পবা উপজেলা পরিষদ উপনির্বাচন স্থগিত", "body": "রাজশাহীর পবা উপজেলা পরিষদের চেয়ারম্যান পদে ৮ ডিসেম্বর অনুষ্ঠিত হতে যাওয়া উপনির্বাচন স্থগিত করা হয়েছে। বুধবার হাইকোর্টের যৌথ বেঞ্চের বিচারক মোস্তফা জামান ইসলাম ও নাঈমা হায়দার এ রায় দেন।পবা উপজেলার পারিলা ইউনিয়নের সীমানা জটিলতা ও ভোটার তালিকা সংশোধনের লক্ষ্যে হাইকোর্টে রিট পিটিশন করা হলে বুধবার শুনানি শেষে আদালত ৬ মাসের জন্য এ নির্বাচনের ওপর স্থাগিতাদেশ দেন। এছাড়া নির্বাচন কমিশনকে এই সময়ের মধ্যে সীমানা নির্ধারণ ও ভোটার তালিকা সংশোধন করারও নির্দেশ দেওয়া হয়।বুধবার রায়ের একটি কপি পবা উপজেলা নির্বাহী কর্মকর্তার কার্যালয় ও নির্বাচন কমিশন কার্যালয়ে ফ্যাক্স যোগে এসেছে বলে নিশ্চিত করেছেন পবা উপজেলা নির্বাহী কর্মকর্তা সেলিম হোসেন জানান। পবা উপজেলা ভারপ্রাপ্ত চেয়ারম্যান এসএম আশরাফুল হক তোতা জানান, উপজেলার পারিলা ইউনিয়নের মুরশইল গ্রামের ফজলুল বারী সীমানা জটিলতা ও ভোটার সামঞ্জস্য বিষয়ে বেশ কিছুদিন আগে হাইকোর্টে আবেদন করেন। তারই প্রেক্ষিতে আদালত এ রায় দেন। প্রসঙ্গত, স্থগিত হওয়া এই উপনির্বাচনে চেয়ারম্যান পদে ৬ জন প্রার্থী প্রতিদ্বন্দ্বিতা করছিলেন। ব্যাপক উৎসাহ উদ্দীপনায় সমর্থিত প্রার্থীদের পক্ষে গণসংযোগ চালিয়ে যাচ্ছেন প্রার্থী ও কর্মীরা। নির্বাচন স্থগিত হওয়ায় প্রার্থীদের মধ্যে ক্ষোভ এবং ভোটারদের মধ্যে হতাশা বিরাজ করছে।", "url": "https://www.banglatribune.com/country/60457/%E0%A6%AA%E0%A6%AC%E0%A6%BE-%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE-%E0%A6%AA%E0%A6%B0%E0%A6%BF%E0%A6%B7%E0%A6%A6-%E0%A6%89%E0%A6%AA%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%B8%E0%A7%8D%E0%A6%A5%E0%A6%97%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি।।", "category": "country", "language": "bn", "token_count": 167, "scraped_at": "2026-02-05T12:53:15.387546"}
{"title": "আহমদীয়া মসজিদে হামলাকারীর ছবি গণমাধ্যমে প্রচারের পরামর্শ সাংসদের", "body": "শনিবার রাজশাহীর বাগমারা উপজেলার শুভডাঙ্গা ইউনিয়নের সৈয়দপুর চকপাড়া আহমদীয়া সম্প্রদায়ের মসজিদ পরিদর্শন করেন জেলার সদর আসনের এমপি ফজলে হোসেন বাদশা। পরিদর্শনকালে আইনশৃঙ্খলা বাহিনীর দৃষ্টি আকর্ষণ করে তিনি বলেন, মসজিদে আত্মঘাতী বোমা বিস্ফোরণে নিহত যুবককে যেহেতু শনাক্ত করা যায়নি, ওই যুবকের ছবি এলাকাসহ বিভিন্ন গণমাধ্যমে প্রচারের ব্যবস্থা করা যেতে পারে। সংসদ সদস্য আরও বলেন, দেশে অস্থিতিশীল পরিস্থিতি সৃষ্টি করতে আহমদীয়া মুসলিম জামা’ত বাংলাদেশ এর মসজিদে আত্মঘাতী বোমা হামলা চালানো হয়েছে। বাগমারাবাসীকে ঐক্যবদ্ধভাবে সজাগ ও তৎপর থাকতে হবে যেন বহিরাগতরা এসে অশান্তির কারণ হতে না পারে। তদন্তের ব্যাপারে পুলিশকে হতে হবে আরও তৎপর। এসময় উপস্থিত ছিলেন আহমদীয়া মুসলিম জামা’ত বাংলাদেশ রাজশাহীর নেতা প্রফেসর আব্দুল্লাহ সামস বিন তারিক, সৈয়দপুর চকপাড়া আহমদীয়া মুসলিম জামাত এর সভাপতি মাস্টার সাইফুল ইসলাম, শুভডাঙ্গা ইউনিয়ন যুবলীগের সাধারণ সম্পাদক বিদ্যুৎ কুমার, বাগমারা থানার উপ-পরিদর্শক আব্দুল খালেক, হাট গাঙ্গোপাড়া পুলিশ তদন্ত কেন্দ্রের ইনচার্জ উপ-পরিদর্শক মাসউদ রানা প্রমুখ। ২৫ ডিসেম্বর বাগমারার সৈয়দপুর চকপাড়া আহমদীয়া মুসলিম জামাত মসজিদে জুমার নামাযের সময় আত্মঘাতী বোমা বিস্ফোরণে অজ্ঞাতপরিচয় হামলাকারী যুবক নিহত এবং স্থানীয় একাধিক ব্যক্তি আহত হন।", "url": "https://www.banglatribune.com/country/66821/%E0%A6%86%E0%A6%B9%E0%A6%AE%E0%A6%A6%E0%A7%80%E0%A7%9F%E0%A6%BE-%E0%A6%AE%E0%A6%B8%E0%A6%9C%E0%A6%BF%E0%A6%A6%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A6%95%E0%A6%BE%E0%A6%B0%E0%A7%80%E0%A6%B0-%E0%A6%9B%E0%A6%AC%E0%A6%BF-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE%E0%A7%87-%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 162, "scraped_at": "2026-02-05T12:53:17.221183"}
{"title": "মার্কেট দখলে বাধা দেওয়ায় মালিককে পিটিয়ে হত্যা, আহত ৮", "body": "মুন্সীগঞ্জের শ্রীনগরে নির্মাণাধীন একটি মার্কেট দখলে বাধা দেওয়ায় প্রতিপক্ষের হামলায় আলমগীর হোসেন (৫০) নামে এক ব্যক্তি নিহত হয়েছেন। এ ঘটনায় আট জন আহত হন। মঙ্গলবার (৩ ফেব্রুয়ারি) সকাল ৬টার দিকে উপজেলার বালাশুর এলাকায় এ ঘটনা ঘটে। নিহত আলমগীর হোসেন বালাশুর এলাকার বাসিন্দা। তিনি তার ভাই তমিজউদ্দীনের সঙ্গে যৌথভাবে বালাশুর বাজারে ‘তমিজ মার্কেট’ নামে একটি মার্কেট নির্মাণ করছিলেন। হামলায় আহতরা হলেন- তমিজউদ্দীন (৬৫), জাহাঙ্গীর আলম (৫৫), তারেক হোসেন (৩৫), তানসেল ইসলাম (২২) তুষার (২৪), আব্দুর রহমানসহ (২৩) আট জন। আহতদের স্থানীয় হাসপাতালে চিকিৎসা দেওয়ার পর ঢাকা মেডিক্যাল কলেজ হাসপাতালে ভর্তি করা হয়েছে। নিহতের স্বজনদের সঙ্গে কথা বলে জানা যায়, বালাশুর এলাকার বাসিন্দা হান্নান গং, মানিক হোসেন ওরফে মানিক ডাকাত ও তাপসসহ কয়েকজন ব্যক্তি নির্মাণাধীন মার্কেটের জমিতে তাদের মালিকানা রয়েছে দাবি করে আদালতে মামলা করেন। আদালত তমিজউদ্দীনদের পক্ষে রায় দেন। সম্প্রতি রাতের আঁধারে সন্ত্রাসী বাহিনী নিয়ে ওই জায়গা দখলের চেষ্টা চালানো হয়। কিন্তু জমির মালিক ও স্থানীয় লোকজনের বাধায় ফিরে যান হান্নানরা। মঙ্গলবার সকালে পুনরায় সন্ত্রাসী বাহিনী নিয়ে মার্কেট দখলের চেষ্টা করলে আলমগীর বাধা দেন। এ সময় প্রতিপক্ষের লোকজন তাকে পিটিয়ে ও ধারালো অস্ত্র দিয়ে কুপিয়ে আহত করেন। তাকে বাঁচাতে গেলে তার ভাই তমিজসহ স্বজনদের পিটিয়ে আহত করা হয়। পরে আশঙ্কাজনক অবস্থায় আলমগীরকে শ্রীনগর উপজেলা স্বাস্থ্য কমপ্লেক্সে নিয়ে যান স্থানীয় লোকজন। সেখান থেকে ঢাকায় নেওয়ার পথে সকাল ৯টার দিকে তার মৃত্যু হয়। শ্রীনগর উপজেলা স্বাস্থ্য কমপ্লেক্সের চিকিৎসক শংকর তান বলেন, ‌‘সকাল সাড়ে ৬টার কয়েকজনকে আহত অবস্থায় হাসপাতালে আনা হয়। তাদের মধ্যে আলমগীরের অবস্থা আশঙ্কাজনক হওয়ায় ঢাকার মিটফোর্ড হাসপাতালে পাঠানো হয়। সেখানে তার মৃত্যু হয়।’ শ্রীনগর থানার ভারপ্রাপ্ত কর্মকর্তা (ওসি) জুয়েল মিয়া বলেন, ‘জমি সংক্রান্ত বিরোধের জেরে হত্যাকাণ্ডটি ঘটেছে। ঘটনায় জড়িতদের গ্রেফতারের চেষ্টা চলছে। এ ঘটনায় নিহতের স্বজন ও এলাকাবাসী ঢাকা-দোহার সড়ক অবরোধ করলে আইনশৃঙ্খলা বাহিনী পরিস্থিতি নিয়ন্ত্রণে আনে। ঘটনার তদন্ত চলছে। হত্যায় জড়িতদের অবশ্যই আইনের আওতায় আনা হবে।’", "url": "https://www.banglatribune.com/country/dhaka/932418/%E0%A6%AE%E0%A6%BE%E0%A6%B0%E0%A7%8D%E0%A6%95%E0%A7%87%E0%A6%9F-%E0%A6%A6%E0%A6%96%E0%A6%B2%E0%A7%87-%E0%A6%AC%E0%A6%BE%E0%A6%A7%E0%A6%BE-%E0%A6%A6%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%AE%E0%A6%BE%E0%A6%B2%E0%A6%BF%E0%A6%95%E0%A6%95%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%86%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ প্রতিনিধি", "category": "country", "language": "bn", "token_count": 286, "scraped_at": "2026-02-05T12:53:19.295178"}
{"title": "জ্বালাও পোড়াও করেছে বলেই বিএনপি ভোট পায়নি: প্রধানমন্ত্রী", "body": "জ্বালাও পোড়াও করেছে বলেই পৌর নির্বাচনে বাংলার মানুষ বিএনপিকে ভোট দেয়নি। সরকার উৎখাতের নামে মানুষ পুড়িয়ে হত্যার দায়ে খালেদা জিয়া বিচার হওয়া উচিত। এমনটাই বলেছেন প্রধানমন্ত্রী শেখ হাসিনা। শুক্রবার দুপুরে টুঙ্গিপাড়ায় শিক্ষা প্রতিষ্ঠানে ল্যাপটপ ও মাল্টি মিডিয়া প্রজেক্টর বিতরণ অনুষ্ঠানে প্রধান অতিথির বক্তব্যে তিনি এসব কথা বলেন। এসময় তিনি আরএ বলেন, ‘গণতন্ত্রের ধারা অব্যাহত থাকলে দেশের উন্নতি হয়। আমরা তারা প্রমাণ রেখেছি। দেশে গণতন্ত্র আছে, তাই উন্নয়ন বেগবান হচ্ছে।’ এদিকে একইদিন প্রধানমন্ত্রী শেখ হাসিনা টুঙ্গিপাড়া শেখ রাসেল শিশু পার্কের উদ্বোধন করেন। এর আগে প্রধানমন্ত্রী শেখ হাসিনা ও শেখ রেহানা জাতির পিতা বঙ্গবন্ধু শেখ মুজিবুর রহমানের প্রতি শ্রদ্ধা নিবেদন করেন। প্রধানমন্ত্রী বিকাল ৩টা পর্যন্ত টুঙ্গিপাড়া বঙ্গবন্ধু সমাধিসৌধের বঙ্গবন্ধু ভবনে অবস্থান করবেন। সেখানে বঙ্গবন্ধু সমাধিসৌধ মসজিদে আয়োজিত মিলাদ ও দোয়া মাহফিলে তিনি অংশ নেবেনে।", "url": "https://www.banglatribune.com/country/68067/%E0%A6%9C%E0%A7%8D%E0%A6%AC%E0%A6%BE%E0%A6%B2%E0%A6%BE%E0%A6%93-%E0%A6%AA%E0%A7%8B%E0%A7%9C%E0%A6%BE%E0%A6%93-%E0%A6%95%E0%A6%B0%E0%A7%87%E0%A6%9B%E0%A7%87-%E0%A6%AC%E0%A6%B2%E0%A7%87%E0%A6%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%AD%E0%A7%8B%E0%A6%9F-%E0%A6%AA%E0%A6%BE%E0%A7%9F%E0%A6%A8%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গোপালগঞ্জ প্রতিনিধি", "category": "country", "language": "bn", "token_count": 122, "scraped_at": "2026-02-05T12:53:21.203460"}
{"title": "আজ সারাদিন উদযাপন হোক বিজয়ের আনন্দে", "body": "বিজয়ের সকাল হোক ঢাকা বিশ্ববিদ্যালয়ের মাঠে ছায়ানট ও ঢাকা বিশ্ববিদ্যালয়ের শিক্ষার্থিদের সঙ্গে জাতীয় সঙ্গীত গেয়ে। যারা প্রতিবারের মতো স্মৃতিসৌধে যাবেন তাদের কথা আলাদা। কিন্তু অনেকেই অতদূর যেতে পারবেন না। তবে একবার ছায়ানটের আয়োজনে গিয়ে গলা মিলিয়ে আসতে পারেন। বাংলাদেশ পুলিশের আয়োজনে সোহরাওয়ার্দী উদ্যানে স্বাধীনতা স্তম্ভের বেদিতে রয়েছে নানা আয়োজন। গত ১৫ ডিসেম্বর শুরু হওয়া এই আয়োজন চলবে ১৮ ডিসেম্বর পর্যন্ত। ইতোমধ্যে আলোকচিত্র প্রদর্শনী, চলচ্চিত্র পরিবেশন হয়েছে। ১৬ তারিখ বিজয়ের গল্প বলা। ১৭ তারিখ কনসার্ট, ১৮ তারিখ মনোজ্ঞ সাংস্কৃতিক অনুষ্ঠান ও আতশবাজি প্রদর্শনী। চিত্রাঙ্কন প্রতিযোগিতা… পরিবেশ চিত্রাংকন ও সাধারণ জ্ঞান প্রতিযোগিতার আয়োজন করেছে পরিবেশ বাঁচাও আন্দোলন (পবা) পরিবেশ বাঁচাও আন্দোলন (পবা) ও ধানমন্ডি কচিকন্ঠ হাই স্কুলের যৌথ উদ্যোগে আয়োজিত এই প্রতিযোগিতা আগামীকাল ১৬ ডিসেম্বর ২০১৫, বুধবার, সকাল ৯:৩০মিনিটে ধানমন্ডি কচিকন্ঠ হাই স্কুলে অনুষ্ঠিত হবে । আয়োজনটি সবার জন্য উন্মুক্ত চাইলেই অংশ নিতে পারেন। বিশ্বব্যাপি কোটি কণ্ঠে জাতীয় সঙ্গীত… গণজাগরণ মঞ্চের আয়োজনে সোহরাওয়ার্দী উদ্যানে আয়োজিত হচ্ছে জাতীয় সঙ্গীত পরিবেশন ও নানা বর্ণিল আয়োজন। সবার জন্য উন্মুক্ত এই আয়োজনে ঢুঁ মারতে পারেন একবেলা। সকাল ১১টায় এই আয়োজনের উদ্বোধন হবে। সেনাবাহিনীর যত আয়োজন… ঢাকায় প্রত্যুষে ৩১ বার তোপধ্বনি স্থান: জাতীয় প্যারেড স্কয়ার, পুরাতন বিমান বিন্দর (রানওয়ের দক্ষিণ প্রান্ত) ঢাকা। সময়: সকাল ৬টা ৩০ মিনিট থেকে ৬টা ৩৫ মিনিট। বিজয় দিবস কুচকাওয়াজ (উপস্থিত থাকবেন মহামান্য রাষ্ট্রপতি এবং মাননীয় প্রধানমন্ত্রী) স্থান: জাতীয় প্যারেড স্কয়ার, ঢাকা । সময়: সকাল ১১টা। সেনাবাহিনীর বাদক দল কর্তৃক বাদ্য পরিবেশন স্থান: সংসদ ভবনের দক্ষিণ প্লাজা এলাকা। সময়: বেলা ২টা থেকে বিকাল ৪টা। নৌ বাহিনীর বাদক দল কর্তৃক বাদ্য পরিবেশন স্থান: সদরঘাঁট এলাকা। সময়: বেলা ২টা থেকে বিকাল ৪টা। বিমান বাহিনীর বাদক দল কর্তৃক বাদ্য পরিবেশন স্থান: মিরপুর ২ নং জাতীয় ষ্টেডিয়াম এলাকা। সময়: বেলা ২টা থেকে বিকাল ৪টা। সেনা, নৌ, বিমান বাহিনী ও অন্যান্য সংস্থার সম্মিলিত বাদক দলের বাদ্য পরিবেশন। স্থান: সোহরাওয়ার্দী উদ্যান। সময়: বেলা ২টা থেকে বিকাল ৪টা। নৌবাহিনীর জাহাজসমূহ সর্বসাধারণের পরিদর্শনের জন্য উন্মুক্ত। স্থান: ঢাকা সদর ঘাঁট, নৌ ইউনিট পাগলা নেভাল জেটি, নারায়নগঞ্জ; নেভাল জেটি, নিউমুরিং, চট্টগ্রাম; বিআইডব্লিউটিএ রকেট ঘাঁট, খুলনা; নেভাল বার্থ, দিগরাজ, মংলা, বাগেরহাট ও বিআইডব্লিউটিএ জেটি, রকেট ঘাঁট, বরিশাল। সময়: বেলা ২টা থেকে সূর্যাস্ত পর্যন্ত। সম্মান জানান মুক্তিযোদ্ধাকে… ঢাকা শহরে বসবাসরত মুক্তিযোদ্ধাদের বিশেষ সম্মাননা দেবে ঢাকা উত্তর ও দক্ষিণ সিটি কর্পোরেশন। মুক্তিযোদ্ধাদের সম্মান জানাতে আপনিও শরীক হতে পারেন আপনার সন্তানকে নিয়ে। মুক্তিযুদ্ধ যাদুঘরের সাবেক জাতীয় দলের ফুটবলাররা খেলবেন বিজয় দিবস প্রীতি ফুটবল ম্যাচ। ১৬ তারিখ বেলা তিনটায় অনুষ্ঠিত হবে কমলাপুর স্টেডিয়ামে। প্রতি বছরের মতো এবারেও বিজয় দিবসে মাঠে গড়াচ্ছে প্রদর্শনী ক্রিকেট ম্যাচ। মুক্তিযুদ্ধে শহীদ হওয়া ২ ক্রিকেটারের প্রতি শ্রদ্ধা জানাতেই এই ম্যাচের আয়োজন করে আসছে বাংলাদেশ ক্রিকেট বোর্ড (বিসিবি)। বিজয় দিবস উপলক্ষে মিরপুর স্টেডিয়ামে ২০ ওভারের প্রদর্শনী ম্যাচটি শুরু হবে বুধবার সন্ধ্যা সাড়ে ৬টায়। বাংলা একাডেমিতে ঘুরে আসতে পারেন… বিকেল ৪:০০মিনিট একাডেমির নজরুল মঞ্চে আলোচনা ও সাংস্কৃতিক অনুষ্ঠানের আয়োজন করা হয়েছে । অনুষ্ঠানে স্বাগত ভাষণ প্রদান করবেন বাংলা একাডেমির মহাপরিচালক অধ্যাপক শামসুজ্জামান খান। মুক্তিযুদ্ধ ও বাংলা একাডেমি শীর্ষক প্রবন্ধ উপস্থাপন করবেন কবি পিয়াস মজিদ। আলোচনায় অংশগ্রহণ করবেন মুক্তিযুদ্ধ জাদুঘর-এর ট্রাস্টি মফিদুল হক, সাংস্কৃতিক ব্যক্তিত্ব নাসির উদ্দীন ইউসুফ, অধ্যাপক ড. এ কে এম গোলাম রব্বানী এবং নিশাত জাহান রানা। সভাপতিত্ব করবেন বাংলা একাডেমির সভাপতি ইমেরিটাস অধ্যাপক আনিসুজ্জামান। সন্ধ্যায় রয়েছে সাংস্কৃতিক অনুষ্ঠান। *** এছাড়াও টিএসসি, রবীন্দ্র সরোবর, বনানী মাঠ কলাবাগান মাঠসহ নানা এলাকায় রয়েছে নানা আয়োজন। ঘুরে বেড়ান বিজয়ের আনন্দে।", "url": "https://www.banglatribune.com/lifestyle/62765/%E0%A6%86%E0%A6%9C-%E0%A6%B8%E0%A6%BE%E0%A6%B0%E0%A6%BE%E0%A6%A6%E0%A6%BF%E0%A6%A8-%E0%A6%89%E0%A6%A6%E0%A6%AF%E0%A6%BE%E0%A6%AA%E0%A6%A8-%E0%A6%B9%E0%A7%8B%E0%A6%95-%E0%A6%AC%E0%A6%BF%E0%A6%9C%E0%A7%9F%E0%A7%87%E0%A6%B0-%E0%A6%86%E0%A6%A8%E0%A6%A8%E0%A7%8D%E0%A6%A6%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 512, "scraped_at": "2026-02-05T12:53:23.058857"}
{"title": "পর্দা নেমেছে আন্তর্জাতিক লোকসংগীত উৎসবের (ফটো অ্যালবাম)", "body": "পর্দা নেমেছে তিন দিনব্যাপী আন্তর্জাতিক লোকসংগীত উৎসব ‘ঢাকা ফোক ফেস্ট ২০১৫’ এর। ১২ থেকে ১৪ নভেম্বর ঢাকার আর্মি স্টেডিয়ামে আয়োজিত এই উৎসবে গেয়েছেন পাকিস্তানের আবিদা পারভিন, ভারতের পবন দাস, পাপন ও পার্বতী বাউল, বাংলাদেশের ফরিদা পারভীন, মমতাজ এবং শফি মণ্ডলসহ বিশ্বের বিভিন্ন দেশের লোক গানের খ্যাতনামা শতাধিক শিল্পী।উৎসবের শেষ দিনে (১৪ নভেম্বর) ছিল সাধনার নাচ, ইসলামউদ্দিন কিস্‌সাকার, জলের গান, নিয়াভ নি কারা, পার্বতী বাউল, ইন্ডিয়ান ওশান, কাঙালিনী সুফিয়া ও আনুশেহ, দ্য মাঙ্গানিয়ারস ফ্রম হামিরা এবং আবিদা পারভীনের পরিবেশনা। এই দিনের বিশেষ কিছু স্থিরচিত্র ফ্রেমবন্দী করেছেন সাজ্জাদ হোসেন-/এমএম/", "url": "https://www.banglatribune.com/entertainment/59222/%E0%A6%AA%E0%A6%B0%E0%A7%8D%E0%A6%A6%E0%A6%BE-%E0%A6%A8%E0%A7%87%E0%A6%AE%E0%A7%87%E0%A6%9B%E0%A7%87-%E0%A6%86%E0%A6%A8%E0%A7%8D%E0%A6%A4%E0%A6%B0%E0%A7%8D%E0%A6%9C%E0%A6%BE%E0%A6%A4%E0%A6%BF%E0%A6%95-%E0%A6%B2%E0%A7%8B%E0%A6%95%E0%A6%B8%E0%A6%82%E0%A6%97%E0%A7%80%E0%A6%A4-%E0%A6%89%E0%A7%8E%E0%A6%B8%E0%A6%AC%E0%A7%87%E0%A6%B0-%E0%A6%AB%E0%A6%9F%E0%A7%8B", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 87, "scraped_at": "2026-02-05T12:53:25.213899"}
{"title": "বিজিবির টানা ২০তম জাতীয় হ্যান্ডবল শিরোপা জয়", "body": "এক্সিম ব্যাংক ২৫তম জাতীয় পুরুষ হ্যান্ডবলের শিরোপা অক্ষুণ্ন রেখেছে বর্ডার গার্ড বাংলাদেশ (বিজিবি)। এটি তাদের টানা ২০ তম জাতীয় হ্যান্ডবল শিরোপা। শহীদ (ক্যাপ্টেন) এম. মনসুর আলী জাতীয় হ্যান্ডবল স্টেডিয়ামে অনুষ্ঠিত শিরোপা নির্ধারণী খেলায় বিজিবি ৩৫-২৯ গোলে বাংলাদেশ পুলিশকে পরাজিত করে।বিজিবি প্রথমার্ধেই ১৭-১৩ গোলে এগিয়ে যায়। দলের পক্ষে মীর খায়রুজ্জামান ৮টি ও সুধন বড়ুয়া ৫টি গোল করেন। বাংলাদেশ পুলিশের পক্ষে মাহবুবুল হক ও চিনু মং ৯টি করে গোল করেন।এদিকে, ফাইনালের আগে ৩য় স্থান নির্ধারণী ম্যাচে বাংলাদেশ আনসার ৩৬-২৬ গোলে চট্টগ্রাম জেলাকে পরাজিত করেছে। বিজয়ীদল প্রথমার্ধে ১৯-১০ গোলে এগিয়ে ছিল। বাংলাদেশ আনসারের পক্ষে সাইদুর রহমান ৮টি, রাকিবুল হোসেন ও আক্তারুজ্জামান ৭টি করে গোল করেন। চট্টগ্রাম জেলার পক্ষে মেসবাহ উদ্দিন ৬টি ও সুমন সাহা ৫টি গোল করেন।বিজিবির ২নং জার্সিধারী খেলোয়াড় ইমদাদুল হক প্রতিযোগিতার সেরা খেলোয়াড় নির্বাচিত হয়েছেন।এক্সিম ব্যাংক লিমিটেডের ব্যবস্থাপনা পরিচালক ড. মোহাম্মদ হায়দার আলী মিয়া প্রধান অতিথি হিসেবে উপস্থিত থেকে প্রতিযোগিতার বিজয়ী ও বিজিতদের মাঝে পুরস্কার বিতরণ করেন। অন্যদের মধ্যে উপস্থিত ছিলেন ফেডারেশনের সহ-সভাপতি কামরুন নাহার ডানা, সহ-সভাপতি ও সাংগঠনিক কমিটির চেয়ারম্যান মো. হাসান উল্লাহ খান রানা,ফেডারেশনের সাধারণ সম্পাদক আসাদুজ্জামান কোহিনুর, সহকারী সাধারণ সম্পাদক মো. নূরুল ইসলাম,সহকারী সাধারণ সম্পাদক ও সাংগঠনিক কমিটির সম্পাদক এস. এম. খালেকুজ্জামান স্বপন এবং কার্যনির্বাহী সদস্য ও সাংগঠনিক কমিটির সহকারী সম্পাদক মো. সেলিম মিয়া।", "url": "https://www.banglatribune.com/sport/other-sports/60955/%E0%A6%AC%E0%A6%BF%E0%A6%9C%E0%A6%BF%E0%A6%AC%E0%A6%BF%E0%A6%B0-%E0%A6%9F%E0%A6%BE%E0%A6%A8%E0%A6%BE-%E0%A7%A8%E0%A7%A6%E0%A6%A4%E0%A6%AE-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%B9%E0%A7%8D%E0%A6%AF%E0%A6%BE%E0%A6%A8%E0%A7%8D%E0%A6%A1%E0%A6%AC%E0%A6%B2-%E0%A6%B6%E0%A6%BF%E0%A6%B0%E0%A7%8B%E0%A6%AA%E0%A6%BE-%E0%A6%9C%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 196, "scraped_at": "2026-02-05T12:53:27.356458"}
{"title": "পিস্তল ও গুলিসহ ব্যবসায়ী গ্রেফতার", "body": "মুন্সীগঞ্জে দুটি বিদেশি পিস্তল, চারটি ম্যাগজিন ও ১০ রাউন্ড গুলিসহ মো. বিল্লাল শেখ (৩০) নামে এক অস্ত্র ব্যবসায়ীকে গ্রেফতার করেছে পুলিশ।বৃহস্পতিবার সকালে শহরের পঞ্চসার মুক্তাপুরের‌ গোসাইবাগ এলাকা থেকে তাকে গ্রেফতার করা হয়। মুন্সীগঞ্জের পুলিশ সুপার বিপ্লব বিজয় তালুকদার এ তথ্য জানান। বৃহস্পতিবার দুপুর একটার দিকে পুলিশ সুপারের কার্যালয়ে সাংবাদিক সম্মেলনে জানানো হয়, গোপন সংবাদের ভিত্তিতে পঞ্চসার ইউনিয়নের গোসাইবাগ এলাকায় অভিযান চালিয়ে রিয়াজুল শেখের ছেলে মাদক ও অস্ত্র ব্যবসায়ী মো. বিল্লাল শেখকে গ্রেফতার করা হয়। তার বিরুদ্ধে অস্ত্র আইনে মুন্সীগঞ্জ সদর থানায় মামলা দায়ের করা হয়েছে বলে জানানো হয়।", "url": "https://www.banglatribune.com/country/60171/%E0%A6%AA%E0%A6%BF%E0%A6%B8%E0%A7%8D%E0%A6%A4%E0%A6%B2-%E0%A6%93-%E0%A6%97%E0%A7%81%E0%A6%B2%E0%A6%BF%E0%A6%B8%E0%A6%B9-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ প্রতিনিধি", "category": "country", "language": "bn", "token_count": 88, "scraped_at": "2026-02-05T12:53:31.306501"}
{"title": "মুক্তির আগেই দেখা যাচ্ছে ‘বাজিরাও মাস্তানি’!", "body": "ছবি মুক্তির তারিখ ডিসেম্বরের ১৮। কিন্তু তার আগেই দেখা যাবে ‘বাজিরাও মাস্তানি’! তবে এই দেখার বিষয়টি পর্দায় নয়। ছবিটির ত্রিমাত্রিক সংস্করণ এখন পাওয়া যাচ্ছে। আর সেটা ভিডিও গেমে।মুক্তির আগেই এ ভিডিও গেমটি বাজারে ছেড়েছে ছবির প্রযোজনা সংস্থা।এতে যে খেলবেন তিনি হবে থাকবেন পেশোয়ার প্রতাপশালী রাজা বাজিরাওয়ের ভূমিকায়। শত্রুদের এলাকায় তাকে খুঁজে বের করতে হবে মস্তানিকে! এতে মারাঠা আবহ ফুটিয়ে তুলতে বিশেষ সংগীতও ব্যবহার করা হয়েছে।এদিকে ঐতিহাসিক এ ছবিতে পেশওয়া বাজিরাও ওরফে রণবীর সিং ও তার দ্বিতীয় স্ত্রী মাস্তানির চরিত্রে আছেন দিপীকা পাড়ুকোন। প্রিয়াঙ্কা চোপড়া হয়েছেন বাজিরাওয়ের প্রথম স্ত্রী কাশিবাই। আর এটি পরিচালনা করেছেন সঞ্জয়লীলা বানসালি।", "url": "https://www.banglatribune.com/entertainment/61785/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%B0-%E0%A6%86%E0%A6%97%E0%A7%87%E0%A6%87-%E0%A6%A6%E0%A7%87%E0%A6%96%E0%A6%BE-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E2%80%98%E0%A6%AC%E0%A6%BE%E0%A6%9C%E0%A6%BF%E0%A6%B0%E0%A6%BE%E0%A6%93-%E0%A6%AE%E0%A6%BE%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 95, "scraped_at": "2026-02-05T12:53:33.356010"}
{"title": "বন্যার্তদের ১ কোটি রুপি দিলেন শাহরুখ", "body": "সত্যিই দিলওয়ালে বলা যায় কিং খান শাহরুখকে। চেন্নাইয়ের বন্যাদুর্গত মানুষের সাহায্যের জন্য এক কোটি রুপি দেওয়ার কথা ঘোষণা দিয়েছে শাহরুখ খানের প্রযোজনা প্রতিষ্ঠান রেড চিলিজ এন্টারটেনমেন্ট। ৫ ডিসেম্বর স্বাক্ষর করা এক চিঠিতে এ তথ্য জানান শাহরুখ। পাশাপাশি ‌'চেন্নাই এক্সপ্রেস' ছবির এ তারকা তার স্মৃতিবিজড়িত এ শহরের মানুষদের সমবেদনাও জানিয়েছেন।চেন্নাইয়ের মুখ্যমন্ত্রী জয়ললিতাকে এক চিঠিতে শাহরুখ এ দানের কথা বলেন। চিঠিতে জানিয়েছেন, চেন্নাই যেভাবে বন্যায় বিধ্বস্ত হয়েছে তা দেখে সত্যিই তিনি কষ্ট পাচ্ছেন। পাশাপাশি চেন্নাইয়ের মানুষের বর্তমানের এ লড়াই গোটা দেশকে গর্বিত করেছে। চিঠিতে তিনি উদ্ধারকাজে জয়ললিতা সরকারের কাজের প্রশংসাও করেন।এর আগে ভারতের দক্ষিণের বেশ কয়েকজন তারকা দুর্গতদের সাহায্যের জন্য অর্থ দেন। এর মধ্যে ছিলেন সুপারস্টার রজনীকান্ত, ধানুষ, সিদ্ধার্থ, মাধবনসহ অনেকে।উল্লেখ্য, শাহরুখ-দীপিকা জুটির অন্যতম ব্যবসাসফল ছবি ‘চেন্নাই এক্সপ্রেস’। ছবিটির দৃশ্যধারণের সময় দীর্ঘদিন তামিলনাড়ু প্রদেশের বিভিন্ন স্থানসহ খ্যাতনামা এ শহরে অবস্থান করেছিলেন তারা। রেড চিলিজের প্যাডে লেখা শাহরুখের চিঠিটি:", "url": "https://www.banglatribune.com/entertainment/61771/%E0%A6%AC%E0%A6%A8%E0%A7%8D%E0%A6%AF%E0%A6%BE%E0%A6%B0%E0%A7%8D%E0%A6%A4%E0%A6%A6%E0%A7%87%E0%A6%B0-%E0%A7%A7-%E0%A6%95%E0%A7%8B%E0%A6%9F%E0%A6%BF-%E0%A6%B0%E0%A7%81%E0%A6%AA%E0%A6%BF-%E0%A6%A6%E0%A6%BF%E0%A6%B2%E0%A7%87%E0%A6%A8-%E0%A6%B6%E0%A6%BE%E0%A6%B9%E0%A6%B0%E0%A7%81%E0%A6%96", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 136, "scraped_at": "2026-02-05T12:53:35.284826"}
{"title": "বছর শেষে রেমিটেন্স আয় হতে পারে ১৫ বিলিয়ন ডলার", "body": "চলতি ২০১৫ সালে প্রবাসীদের পাঠানো অর্থের (রেমিটেন্স) পরিমাণ ১৫ বিলিয়ন বা দেড় হাজার কোটি ডলার হতে পারে বলে জানিয়েছেন প্রবাসী কল্যাণ ও বৈদেশিক কর্মসংস্থানমন্ত্রী নুরুল ইসলাম বিএসসি।আজ ১৮ ডিসেম্বর, শুক্রবার আন্তর্জাতিক অভিবাসন দিবসকে সামনে রেখে গতকাল বৃহস্পতিবার আয়োজিত এক সংবাদ সম্মেলনে তিনি এ তথ্য জানান।তিনি বলেন, চলতি ২০১৫ সালে এ পর্যন্ত ৫ লাখ ২৩ হাজার ৫৯৮ জন বাংলাদেশি শ্রমিকের বিদেশে কর্মসংস্থান হয়েছে। বছর শেষে এ সংখ্যা সাড়ে ৫ লাখে দাঁড়াতে পারে। বর্তমানে বিশ্বের ১৬০টি দেশে প্রায় ৯৬ লাখ বাংলাদেশি কর্মরত রয়েছেন।তিনি আরও বলেন, কাউকে অবৈধভাবে বিদেশ যেতে দেওয়া হবে না। ইতিমধ্যে নৌকায় চড়ে বিদেশ পাড়ি দেওয়া বন্ধ করেছে সরকার।জি-টু-জি (সরকারের সঙ্গে সরকার) ভিত্তিতে মালয়েশিয়ার শ্রমিক পাঠানোর বিষয়টি এখন চূড়ান্ত পর্যায়ে রয়েছে বলে জানান মন্ত্রী। এ সময় আরও উপস্থিত ছিলেন প্রবাসী কল্যাণ ও বৈদেশিক কর্মসংস্থান মন্ত্রণালয়ের অতিরিক্ত সচিব মোঃ হযরত আলী, জনশক্তি, কর্মসংস্থান ও প্রশিক্ষণ ব্যুরো’র মহাপরিচালক বেগম শামসুন নাহার প্রমুখ। সূত্র: ইউএনবি।", "url": "https://www.banglatribune.com/business/62583/%E0%A6%AC%E0%A6%9B%E0%A6%B0-%E0%A6%B6%E0%A7%87%E0%A6%B7%E0%A7%87-%E0%A6%B0%E0%A7%87%E0%A6%AE%E0%A6%BF%E0%A6%9F%E0%A7%87%E0%A6%A8%E0%A7%8D%E0%A6%B8-%E0%A6%86%E0%A7%9F-%E0%A6%B9%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A7%A7%E0%A7%AB-%E0%A6%AC%E0%A6%BF%E0%A6%B2%E0%A6%BF%E0%A7%9F%E0%A6%A8-%E0%A6%A1%E0%A6%B2%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 142, "scraped_at": "2026-02-05T12:53:37.203458"}
{"title": "গণপিটুনিতে নিহত ৮: পুলিশের নিষ্ক্রিয়তাই দায়ী?", "body": "নারায়ণগঞ্জের আড়াইহাজার উপজেলার পুরিন্দা বাজার চোর-ডাকাতদের অন্যতম লক্ষ্য সবসময়ই। স্থানীয় ব্যবসায়ীদের সঙ্গে কথা বলে জানা যায়, এখানে নিয়মিত বিরতিতে দোকানে চুরি ডাকাতি হয়ে থাকে। এ নিয়ে পুলিশের দৃষ্টি আকৃষ্ট করা হয়েছে অনেকবার। কোনও উদ্যোগ নেওয়া হয়নি। প্রশ্ন উঠেছে, এজন্যই কি তবে গ্রামবাসী নিজের হাতে আইন তুলে নিতে শুরু করেছে? ১০ ডিসেম্বর বৃহস্পতিবার ভোরে পুরিন্দা বাজার এলাকায় টানা চার ঘণ্টায় আট ডাকাতকে একের পর এক ধরে পিটিয়ে মেরে ফেলার মধ্যে সাধারণ মানুষের নৃশংসতার ভয়াবহ এক চিত্র ফুটে ওঠে। মানুষের এমন মনোভাব একদিনে তৈরি হওয়ার নয়। পুরিন্দা বাজারের এ ঘটনা নিয়ে কথা বলেছেন জাতীয় মানবাধিকার কমিশনের চেয়ারম্যান ড. মিজানুর রহমান। সাধারণ মানুষের এমন মনস্তাত্বিক পরিবর্তনের পেছনে কী কারণ থাকতে পারে, তা ব্যাখ্যা করতে গিয়ে তিনি বলেন, রাষ্ট্রের কিছু পদ্ধতিগত ঘাটতির কারণে এ পরিস্থিতির সৃষ্টি হয়েছে। আইনের শাসন, আইনের সাহায্য ও বিচারের দীর্ঘসূত্রিতাই মূল কারণ। আড়াইহাজার থানার পরিদর্শক (তদন্ত) আরিফুর রহমান মহাসড়কে পুলিশের নিয়মিত টহল দেওয়ার কথা জানান। তার মতে, বৃহস্পতিবার ভোরে পুলিশের কোনও গাফিলতি ছিল কিনা তিনি এখনও জানেন না। তদন্ত করে দেখা আশ্বাস দিয়েছেন তিনি। কথা হয় সহকারী পুলিশ সুপার (বি সার্কেল) জহিরুল ইসলামের সঙ্গেও। বিক্ষুব্ধ জনতার পিটুনিতেই ডাকাতদের মৃত্যু ঘটেছে বলে তিনি নিশ্চিত করেন। শেষ খবর অনুযায়ী, ডাকাতে আক্রান্ত চালের দোকান-মালিক সৈকত আমিন একটি ডাকাতির মামলা দায়ের করেছেন এবং একইসঙ্গে পুলিশও অজ্ঞাত এলাকাবাসীকে আসামি করে আরেকটি মামলা দায়ের করতে যাচ্ছে। যে কারণে পুরিন্দা বাজারের ব্যবসায়ী ও স্থানীয়দের মধ্যেও কাজ করছে ভয়। পুরিন্দা বাজার থেকে থানার দূরত্ব অনেক। নরসিংদী জেলার সীমানার কাছাকাছি। তবুও বাজার এলাকায় পুলিশকে নিয়মিত টহল দিতে দেখা যায়। কিন্তু বৃহস্পতিবার তাদের দেখা যায়নি বলে নাম প্রকাশ না করার শর্তে জানিয়েছেন এলাকাবাসী ও দোকান মালিকদের অনেকেই। নৈশপ্রহরী নজরুল জামান ডাকাতদের বাঁধন খুলে ছুটে মসজিদে গিয়ে মাইকিং করলে, ভোর ৩টা থেকে ৭টা মোট চার ঘণ্টা পুরিন্দা বাজার জনারণ্য হয়ে ওঠে। তারপরও পুলিশের দেখা পাওয়া যায়নি। সকাল ৭টার দিকে যখন বাজার এলাকার পুকুরলগ্ন বাঁশঝাড় থেকে এক যুবক বেরিয়ে আসে, তখন জনতা লাটিসোটা নিয়ে তার ওপর ঝাঁপিয়ে পড়ে, দূরে একাধিক পুলিশ কনস্টেবলকে দাঁড়িয়ে থাকতে স্পষ্ট দেখা গেছে বলে অনেকেই জানিয়েছেন। বাংলা ট্রিবিউনের কাছে ওই ফুটেজটি এসে পৌঁছেছে। যুবকটিকে টানা ২০ মিনিট ধরে পিটিয়ে মৃত্যু নিশ্চিত করে তবেই থেমেছে মানুষ। পুলিশ আসেনি। উপস্থিত ব্যক্তিদের অনেকেই মনে করেন, গণরোষের শিকার হওয়ার ভয়েই হয়তো পুলিশ এগোয়নি ঘটনাস্থলের দিকে। ৯ ডিসেম্বর বুধবার ভোরে সাভারে তুরাগ সেতুর কাছে একটি পিকআপ থামিয়ে দুই সবজি ব্যবসায়ীকে কুপিয়ে হত্যা করে সর্বস্ব ছিনিয়ে নেয় ডাকাতদের একটি দল। এ ঘটনায় ক্ষুব্ধ জনতা পুলিশের নিষ্ক্রীয়তার প্রতিবাদ জানাতে সকাল ৯টা থেকে সাড়ে ৯টা পর্যন্ত ঢাকা-আরিচা মহাসড়ক অবরোধ করে রাখে। সাভারের ভাকুর্তা ইউনিয়ন পরিষদের ওয়ার্ড সদস্য শাহাবুদ্দিন মোল্লাও সেসময় মানুষের সঙ্গে ছিলেন, বাংলা ট্রিবিউনের সঙ্গে কথা বলেছেন। তাদের অভিযোগও অভিন্ন। স্থানীয় পুলিশ বিভাগকে এলাকার অনিরাপত্তার বিষয়গুলো বারবার জানানো হয়েছে, ক্রাইম জোনগুলোয় নিরাপত্তা জোরদারের অনুরোধ করা হয়েছে। তারপরও পুলিশ নির্বিকার। /এফএস/এইচকে/এফএ/", "url": "https://www.banglatribune.com/country/dhaka/59401/%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%AE-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%A8%E0%A6%BF%E0%A6%B7%E0%A7%8D%E0%A6%95%E0%A7%8D%E0%A6%B0%E0%A7%80%E0%A7%9F%E0%A6%A4%E0%A6%BE%E0%A6%87-%E0%A6%A6%E0%A6%BE%E0%A7%9F%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "তানভীর হোসেন, নারায়ণগঞ্জ", "category": "country", "language": "bn", "token_count": 435, "scraped_at": "2026-02-05T12:53:39.232398"}
{"title": "‘ভোট চাইতে এসেছি’ বলে বাড়িতে ঢুকে অস্ত্রের মুখে ডাকাতি", "body": "ঝিনাইদহ সদরের বাড়িবাথান গ্রামে ভোটের প্রচারের নামে বাড়িতে প্রবেশ করে অস্ত্রের মুখে ডাকাতির অভিযোগ পাওয়া গেছে। মঙ্গলবার (৩ ফেব্রুয়ারি) রাতে সদর উপজেলার পাগলাকানাই ইউনিয়নের বাড়িবাথান গ্রামে এ ঘটনা ঘটে। ভুক্তভোগী মো. রওশন আলী লস্কর বাড়িবাথান গ্রামের মৃত আবদুল গনির ছেলে। রওশন আলীর বাড়ি রাস্তার পাশেই। তার মা আছিয়া বেগম বলেন, ‘সন্ধ্যা আনুমানিক ৭টার দিকে রাস্তার পাশে বাড়ির দরজায় কয়েকজন লোক টোকা দিতে থাকে। আমি এগিয়ে কারা জিজ্ঞাসা করলে তারা বলে, ‘‘আমরা ভোট চাইতে এসেছি।’’ তখন আমি বলি, বাড়িতে কোনও পুরুষ মানুষ নেই। তারা বলে, শুধু মার্কা দেখিয়েই চলে যাবো। তখন ৬ ও ৪ বছর বয়সী দুই নাতিকে নিয়ে দরজা খুলে দিই। তারা জোর করে বাড়ির মধ্যে প্রবেশ করে আমার দুই নাতির মাথায় অস্ত্র ধরে। তাদের মুখে টেপ মেরে ধরে রাখে। আমার ঘাড়ে ধারালো দা ধরে রাখে। মুখে টেপ মারার চেষ্টা করে। এ সময় আমার পুত্রবধূ এগিয়ে এলে তার ঘাড়ে আঘাত করে।’ পরিবারের সদস্যরা জানান, ডাকাতরা বাড়ির উত্তর দিকের ঘরে প্রবেশ করে আলমারি ভেঙে তিন ভরি সোনার গয়না ও নগদ তিন লাখ টাকা নিয়ে যায়। তারা সবাই ৩০-৩৫ বছর বয়সী ছিল। তারা একটি মোটরসাইকেলে করে এসেছিল। তাদের দুজনের হাতে আগ্নেয়াস্ত্র ছিল। রওশন আলী জানান, স্থানীয় বানিয়াকান্দর জামতলা বাজারে রওশন ট্রেডার্স নামে তার একটি সার ও কীটনাশকের দোকান রয়েছে। তিনি দোকানেই ছিলেন। আনুমানিক সন্ধ্যা সাড়ে ৭টার দিকে বাড়ি থেকে ফোন করে জানানো হয়, বাড়িতে ভোট চাওয়ার নাম করে কয়েকজন প্রবেশ করে ডাকাতি করেছে। খবর শুনে তিনি বাড়িতে যান। বাড়িতে তার মা, স্ত্রী, ছোট ছোট তিন ছেলে থাকে। ঘটনার সময় বাড়িতে কোনও বয়স্ক পুরুষ মানুষ ছিলেন না। স্থানীয় বাসিন্দা শাকিল আহমেদ জানান, সন্ধ্যার পরপরই ভোট চাওয়ার নাম করে এমন ডাকাতির ঘটনায় এলাকায় আতঙ্ক বিরাজ করছে। ঘটনার সঙ্গে জড়িতদের দ্রুত আইনের আওতায় আনার দাবি জানান তিনি। সদর থানার ভারপ্রাপ্ত কর্মকর্তা (ওসি) মো. সামসুল আরেফিন জানান, ঘটনা শোনার পরই ঘটনাস্থলে পুলিশ গিয়েছিল। ভুক্তভোগী পরিবারের পক্ষ থেকে একটি অভিযোগ দেওয়া হয়েছে। ঘটনাটি তদন্ত করে আইনি ব্যবস্থা নেওয়া হবে। ঝিনাইদহের অতিরিক্ত পুলিশ সুপার শেখ মো. বিল্লাল হোসেন বলেন, সংবাদ পেয়ে ঘটনাস্থলে গিয়েছিল পুলিশ। ডাকাতির সঙ্গে জড়িতদের চিহ্নিত করার চেষ্টা চলছে।", "url": "https://www.banglatribune.com/country/khulna/932570/%E2%80%98%E0%A6%AD%E0%A7%8B%E0%A6%9F-%E0%A6%9A%E0%A6%BE%E0%A6%87%E0%A6%A4%E0%A7%87-%E0%A6%8F%E0%A6%B8%E0%A7%87%E0%A6%9B%E0%A6%BF%E2%80%99-%E0%A6%AC%E0%A6%B2%E0%A7%87-%E0%A6%AC%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%A2%E0%A7%81%E0%A6%95%E0%A7%87-%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%81%E0%A6%96%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 323, "scraped_at": "2026-02-05T12:53:41.163877"}
{"title": "অবসরে আঁচল!", "body": "‘আমি আপাতত অবসরে। ঘুরছি, ফিরছি আর টিভি দেখছি।' বেশ খুশি হয়েই যেন বাক্যটি বললেন চিত্রনায়িকা আঁচল! ঢাকাই চলচ্চিত্রের এ নায়িকা আপাতত শ্যুটিং করছেন না। কারণটা কী? বললেন, ‘‘ভালো তেমন কোনও ছবি এখন হাতে নেই। প্রস্তাব আসলে সেগুলো বেছে করছি। তাই পছন্দ না হলে, ‘না’ করে দিচ্ছি।’’ বরং নিজেকে আরও প্রস্তুত করছেন আগামীর জন্য।আঁচল সর্বশেষ কাজ করেছেন হিমেলে আশরাফ পরিচালিত ‘সুলতানা বিবিয়ানা’ ছবিতে। এতে তার সহঅভিনেতা বাপ্পি। এছাড়া তার মুক্তিপ্রাপ্ত ছবি ‘এপার-ওপার’। যা গত ৪ ডিসেম্বর মুক্তি পায়।তবে সে সপ্তাহে একটি হলে ছবিটি মুক্তি দেওয়া হয়েছিল। তাই আগামী ১১ অক্টোবর বড় পরিসরে মুক্তি পাবে ছবিটি।", "url": "https://www.banglatribune.com/entertainment/62037/%E0%A6%85%E0%A6%AC%E0%A6%B8%E0%A6%B0%E0%A7%87-%E0%A6%86%E0%A6%81%E0%A6%9A%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 94, "scraped_at": "2026-02-05T12:53:43.626426"}
{"title": "রাজশাহী ক্যাডেট কলেজে গ্যাস সিলিন্ডার বিস্ফোরণ, দগ্ধ ৪", "body": "রাজশাহী সারদা ক্যাডেট কলেজে বেলুনে গ্যাস ভরার সময় সিলিন্ডার বিস্ফোরিত হয়ে চার জন আহত হয়েছেন। বিস্ফোরণে তাদের শরীরের বিভিন্ন অংশ পুড়ে গেছে। শনিবার (২৬ ডিসেম্বর) সকাল ৮টায় এ ঘটনা ঘটে।অগ্নিদগ্ধরা হলেন, সারদা ক্যাডেট কলেজের হেড প্ল্যাম্বার ওয়াহেদুজ্জামান (৩০) ও সহকারী মিশন মঞ্জুর রহমান (২৮)। এছাড়াও আহত হয়েছেন, রাজশাহী মহানগরীর শিরোইল কলোনি এলাকার হোসেন আলীর ছেলে রুবেল (৪৫) ও ছোটবনগ্রাম এলাকার মকবুলের ছেলে সেলিম (৪০)।আহতদের রাজশাহী মেডিক্যাল কলেজ (রামেক) হাসপাতালের বার্ন ইউনিটে ভর্তি করা হয়েছে।রাজশাহীর চারঘাট থানার ভারপ্রাপ্ত কর্মকর্তা (ওসি) নিবারণ চন্দ্র বর্মণ জানান, ২৮ ডিসেম্বর ক্যাডেট কলেজের বার্ষিক ক্রীড়া প্রতিযোগিতা অনুষ্ঠিত হওয়ার কথা। সে অনুযায়ী প্রস্তুতি চলছিল। শনিবার সকাল ৮টার দিকে সিলিন্ডার থেকে গ্যাস বেলুনে গ্যাস ভরার সময় এ দুর্ঘটনা ঘটে।", "url": "https://www.banglatribune.com/country/64549/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80-%E0%A6%95%E0%A7%8D%E0%A6%AF%E0%A6%BE%E0%A6%A1%E0%A7%87%E0%A6%9F-%E0%A6%95%E0%A6%B2%E0%A7%87%E0%A6%9C%E0%A7%87-%E0%A6%97%E0%A7%8D%E0%A6%AF%E0%A6%BE%E0%A6%B8-%E0%A6%B8%E0%A6%BF%E0%A6%B2%E0%A6%BF%E0%A6%A8%E0%A7%8D%E0%A6%A1%E0%A6%BE%E0%A6%B0-%E0%A6%AC%E0%A6%BF%E0%A6%B7%E0%A7%8D%E0%A6%AB%E0%A7%8B%E0%A6%B0%E0%A6%A3", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 111, "scraped_at": "2026-02-05T12:53:45.498167"}
{"title": "শাকিবের অপেক্ষায় অপু", "body": "কথা ছিল একসঙ্গে একই উড়োজাহাজে চেপে ঢাকা ছাড়বেন দু’জনে। দিনক্ষণও ঠিক ছিল। বিশেষ দিন, একদিকে ঈদ-এ মিলাদুন্নবী অন্যদিকে বড় দিন। সামনে থার্টি ফার্স্ট নাইটের হাতছানিও। সবমিলিয়ে অনেক পরিকল্পনা। তা আর হলো কই? অপ্রকাশিত কারণে শাকিব খানকে রেখেই শুক্রবার আকাশে উড়লেন অপু। শেষমূহুর্তে শাকিব খান সফরসঙ্গী হননি বলে ভেবে নেওয়ার অবকাশ নেই- একা হয়ে গেলেন অপু। সঙ্গে আছেন, নির্মাতা মুহাম্মদ মোস্তফা কামাল রাজ ও তার নির্মিতব্য ‘সম্রাট’ টিম। যে দলে শুক্রবার আরও যোগ দিয়েছেন ভারত-যুক্তরাষ্ট্র থেকে আগত নিতেশ-জেনি জুটি। এরমধ্যে এ জুটি শ্যুটিংয়েও নেমে পড়েছেন। এদিকে ব্যাংককে অপুর আসে-পাশে অগুনতি মানুষ। শ্যুটিং ইউনিট-হোটেল লবি ছাপিয়ে অগুনতি প্রবাসী বাংলাদেশির ভিড়, প্রিয় নায়িকাকে একনজর দেখতে অথবা একটা ছবি বা সেলফি পেতে। অথচ অনুপমের গানে ঠোঁট মিলিয়ে, অপুও যেন অস্ফুট স্বরে গাইছেন সেখানে- আমি মানুষের সমুদ্রে গুনছি ঢেউ...। কিন্তু কেন? অমন বিস্তার বর্ণনা শেষে এমন ছোট্ট প্রশ্নের জবাবে যে কেউ ‘অক্ষরজ্ঞানশূন্য’ ভেবে বসবেন। বলবেন, ‘শাকিব-অপু’র প্রেম-বিয়ে-বিরহ কাহিনি তো বাংলাদেশের কাক-পক্ষীও জেনে বসে আছে। যদিও কূল-কিনারা ঠাওর করতে পারছে না কেউ। না, ঠিক এসব কারণে অপুর ব্যাংকক পরিস্থিতি এমন থমথমে নয়। তাহলে? জবাবে, টু-শব্দটিও করতে নারাজ অপু। তবে পরিচালক রাজ বাংলা ট্রিবিউনকে বলেছেন বাস্তব কথা। ব্যাংকক থেকে পাঠানো মেইলে তার ভাষ্য এমন, ‘শাকিব ভাই সেদিন আসতে পারেননি। এটা কোনও সমস্যা নয়। তিনি আগেই বলেছেন, ব্যাংককে তিনি ‌'সম্রাট' ইউনিটে যোগ দিচ্ছেন ২৮ ডিসেম্বর। তিনি আসার আগে অপুদি’র কিছু একক দৃশ্যের শ্যুট করছি। তবে শাকিব ভাই আসার পর দু’জনার গানসহ বেশ কিছু গুরুত্বপূর্ণ দৃশ্যের ব্যাপক প্রস্তুতি চলছে এখন।’ ২৮ থেকে ঢাকাই ছবির এই শীর্ষ জুটির শ্যুটিং চলবে থার্টি ফার্স্ট সন্ধ্যা নাগাদ, ফুকেট লোকেশনে। ধারণ হবে দুটি গান, চারটি সিকোয়েন্স এবং একটি ফাইট। দিন গড়ানো রাতে ‘সম্রাট শ্যুটিং’ এবং ‘বর্ষ বিদায়-বরণ’ পার্টি হবে সেখানেই। যে পার্টির মধ্যমণি থাকবেন শাকিব-অপু, তা আগাম অনুমান করাই যায়। দু’জনসহ ‘সম্রাট’র সদস্যরা ঢাকায় ফিরবেন আগামী বছর প্রথম দিনে।", "url": "https://www.banglatribune.com/entertainment/64649/%E0%A6%B6%E0%A6%BE%E0%A6%95%E0%A6%BF%E0%A6%AC%E0%A7%87%E0%A6%B0-%E0%A6%85%E0%A6%AA%E0%A7%87%E0%A6%95%E0%A7%8D%E0%A6%B7%E0%A6%BE%E0%A7%9F-%E0%A6%85%E0%A6%AA%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 285, "scraped_at": "2026-02-05T12:53:47.476300"}
{"title": "সোনাগাজীতে বিএনপি সমর্থক দু'ইউপি চেয়ারম্যান জামিনে মুক্ত", "body": "ফেনীর সোনাগাজী উপজেলার চরচান্দিয়া ইউনিয়নের চেয়ারম্যান সামছুউদ্দিন খোকন এবং চরদরবেশ ইউনিয়নের চেয়ারম্যান আবুল কালাম আজাদ জামিনে মুক্তি পেয়ে কারাগার থেকে বের হয়েছেন । মঙ্গলবার সকাল দশটায় কুমিল্লা কেন্দ্রীয় কারাগার থেকে তারা জামিনে মুক্তি লাভ করেছেন । তারা যথাক্রমে উপজেলা বিএনপির সাবেক সাধারণ সম্পাদক ও সাবেক সাংগঠনিক সম্পাদক হিসাবে দায়িত্ব পালন করেন ও একাধিকবারের নির্বাচিত ইউপি চেয়ারম্যান। মুক্তিপ্রাপ্ত দু’চেয়ারম্যান মুঠোফোনে জানান, পৃথক দুটি মামলায় তারা গত ৮ সেপ্টেম্বর ফেনীর চিফ জুডিশিয়াল ম্যাজিস্ট্রেট আদালতে আত্মসমর্পণ করে জামিনের আবেদন করলে ম্যাজিস্ট্রেট তাদের জামিন বাতিল করে কারাগারে পাঠানোর নির্দেশ দেন। নিম্ন আদালতে একাধিকবার জামিনের আবেদন করেও না পাওয়ায় হাইকোর্টে জামিনের আবেদন করলে হাইকোর্ট তাদের জামিন মঞ্জুর করে ।", "url": "https://www.banglatribune.com/country/58994/%E0%A6%B8%E0%A7%8B%E0%A6%A8%E0%A6%BE%E0%A6%97%E0%A6%BE%E0%A6%9C%E0%A7%80%E0%A6%A4%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%87%E0%A6%89%E0%A6%AA%E0%A6%BF-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%9C%E0%A6%BE%E0%A6%AE%E0%A6%BF%E0%A6%A8%E0%A7%87-%E0%A6%AE%E0%A7%81%E0%A6%95%E0%A7%8D%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি।।", "category": "country", "language": "bn", "token_count": 104, "scraped_at": "2026-02-05T12:53:49.326125"}
{"title": "তরুণ বাস্কেটবল খেলোয়াড়দের পাশে রুথি", "body": "বিশ্ব শান্তি, উন্নয়নে পিছিয়ে নেই নারীরাও এখন। জ্ঞান-বিজ্ঞানসহ বিভিন্ন খেলাধুলায়ও দেখা যাচ্ছে নারীদের অদম্য সাফল্য। এবারে দেশের তরুণরা নারীরা এগিয়ে যাওয়ার পথে পেল নতুন উৎসাহ। উৎসাহদাতা অলিম্পিক স্বর্ণপদক পদকজয়ী আমেরিকান প্রমিলা বাস্কেটবল খেলোয়াড় রুথি বোল্টন নিজেই। ঢাকার যুক্তরাষ্ট্র দূতাবাস এর দ্য আমেরিকান সেন্টার ও নারী উদ্যোগ কেন্দ্রের অংশীদারীত্বে যুক্তরাষ্ট্রের উইমেন্স ন্যাশনাল বাস্কেটবল অ্যাসোসিয়েশনের এই সদস্য গত ১৭ থেকে ২০ ডিসেম্বর পর্যন্ত ঢাকায় চারদিনের বাস্কেটবল কর্মশালা পরিচালনা করেন। মূলত যুক্তরাষ্ট্র পররাষ্ট্র দফতরের স্পোর্টস ইউনাইটেড প্রোগ্রামের অংশ হিসেবে রুথি বোল্টন বাংলাদেশে এসেছিলেন। যুক্তরাষ্ট্রের নারী বর্ষসেরা বাস্কেটবল খেলোয়াড়, স্পোর্টস ইলাস্ট্রেড এর সেরা নারী অ্যাথলেট এবং ২০১১ সালের “উইমেন্স বাস্কেটবল হল অফ ফেইমে” নির্বাচিত হওয়া চারজন নারী খেলোয়াড়ের একজন নির্বাচিত হয়েছেন রুথি। কর্মশালার উদ্বোধনী অনুষ্ঠানে আরও উপস্থিত ছিলেন নারি উদ্যোগ কেন্দ্রের নির্বাহী পরিচালক মাসুদা খাতুন শেফালী। উদ্বোধনী বক্তব্যে রুথি তার জীবনের গল্প ভাগাভাগি করতে গিয়ে বলেন, ‘জীবনের গল্পটি অনেক বড় হওয়া চাই, গল্প বড় এবং কঠিন হলেই জীবনের স্বার্থকতা আসে। বিখ্যাত হতে হলে কঠিন পরিশ্রম এবং জীবনের কঠিন মুহূর্তের গল্প থাকা জরুরি’। কর্মশালায় অংশগ্রহণকারীদের সঙ্গে রুথি তার অভিজ্ঞতা ভাগাভাগি করেন এবং তরুণ নারী বাস্কেটবল খেলোয়াড়দেরকে মধ্যমপর্যায়ের ও উচ্চতরের দক্ষতার নিবিড় প্রশিক্ষণ পরিচালনা করেন। দ্য স্পোর্টস ইউনাইটেড প্রোগ্রাম শেষ হয় রুথি বোল্টনের সঙ্গে কর্মশালায় অংশগ্রহণকারী ও বিশেষ অলিম্পিক টিমের একটি প্রদর্শনী ম্যাচের মধ্য দিয়ে। প্রদর্শনী ম্যাচটি ২০শে ডিসেম্বর রোববার দুপুর ৩.৩০টায় অ্যামেরিকান ইন্টারন্যাশনাল স্কুল (এআইএস/ডি) জিম, বারিধারাতে অনুষ্ঠিত হয়।", "url": "https://www.banglatribune.com/youth/64793/%E0%A6%A4%E0%A6%B0%E0%A7%81%E0%A6%A3-%E0%A6%AC%E0%A6%BE%E0%A6%B8%E0%A7%8D%E0%A6%95%E0%A7%87%E0%A6%9F%E0%A6%AC%E0%A6%B2-%E0%A6%96%E0%A7%87%E0%A6%B2%E0%A7%8B%E0%A7%9F%E0%A6%BE%E0%A7%9C%E0%A6%A6%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%B0%E0%A7%81%E0%A6%A5%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আবদুল্লাহ আল কেমি", "category": "youth", "language": "bn", "token_count": 214, "scraped_at": "2026-02-05T12:53:51.290209"}
{"title": "সৈয়দপুরে বাসের ধাক্কায় কলেজছাত্রী নিহত", "body": "নীলফামারীর সৈয়দপুরে যাত্রীবাহী বাসের ধাক্কায় মৌ আক্তার (২০) নামে এক কলেজছাত্রী নিহত হয়েছেন। শনিবার দুপুরে উপজেলার সৈয়দপুর-রংপুর সড়কের হাজীর বটতলী এলাকায় দুর্ঘটনাটি ঘটে। সৈয়দপুর থানার ভারপ্রাপ্ত কর্মকর্তা আমিরুল ইসলাম মৃত্যুর বিষয়টি নিশ্চিত করেছেন। মৌ সৈয়দপুর পৌরসভার ওয়াপদা মোড় এলাকার আব্দুর রহিমের মেয়ে। স্থানীয়রা জানান, মৌ মোটরসাইকেল যোগে সৈয়দপুর থেকে বদরগঞ্জ যাওয়ার পথে ঢাকাগামী একটি যাত্রীবাহী বাস হাজীর বটতলা নামক স্থানে মোটর সাইকেলকে ধাক্কা দিলে মৌ মাটিতে লুটিয়ে পড়ে। স্থানীয়রা তাকে উদ্ধার করে সৈয়দপুর হাসপাতালে ভর্তি করালে সেখানে চিকিৎসাধীন অবস্থায় তার মৃত্যু ঘটে।", "url": "https://www.banglatribune.com/country/59002/%E0%A6%B8%E0%A7%88%E0%A7%9F%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%BE%E0%A6%B8%E0%A7%87%E0%A6%B0-%E0%A6%A7%E0%A6%BE%E0%A6%95%E0%A7%8D%E0%A6%95%E0%A6%BE%E0%A7%9F-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি।।", "category": "country", "language": "bn", "token_count": 82, "scraped_at": "2026-02-05T12:53:53.392078"}
{"title": "বিশাল সেতু নির্মাণে আমরাও যোগ্য- এটা প্রমাণিত: প্রধানমন্ত্রী", "body": "প্রধানমন্ত্রী শেখ হাসিনা বলেছেন, শত বাধাবিঘ্ন অতিক্রম করে বাংলাদেশিরা আজ প্রমাণ করেছে যে- বাংলাদেশিরাও পারে। কারও কাছে ভিক্ষা করে নয়, হাত পেতে নয়, আমরাও পদ্মা সেতুর মতো একটা বিশাল সেতু নিজস্ব অর্থায়নে নির্মাণ করতে পারি। সেই যোগ্যতা ও কর্মক্ষমতা আমরা অর্জন করেছি।’ শনিবার দুপুরে মুন্সীগঞ্জের মাওয়ায় পদ্মা সেতুর মূল কাজের পাইলিংয়ের উদ্বোধন করার সময় তিনি এ কথা বলেন। এরপর সুধী সমাবেশে তিনি বক্তব্য রাখেন। প্রধানমন্ত্রী বলেন, পদ্মা সেতু নির্মাণের ফলে বিশেষ করে দক্ষিণবঙ্গের মানুষের ভাগ্যের পরিবর্তন হবে। আঞ্চলিক সহযোগিতা সম্প্রসারিত হবে। তাছাড়া বাংলাদেশের যোগাযোগ ব্যবস্থা বিরাট সাফল্য অর্জিত হবে। দারিদ্র্যের হাত থেকে বাংলাদেশকে মুক্ত করার যে কাজ আমরা শুরু করেছি তা বাস্তবায়নের ক্ষেত্রে বিশেষ অবদান রাখবে। তাই সময় মতো সেতুর কাজ শেষ করতে পারার জন্য দেশবাসীর কাছে দোয়া চান তিনি। এর আগে শরীয়তপুরের জাজিরা পয়েন্টে পদ্মা সেতু প্রকল্পের নদীশাসন কাজের উদ্বোধন করেন তিনি। সকাল ১১টা ২০ মিনিটে জাজিরার পূর্ব নাওডোবায় ফলক উন্মোচনের মধ্য দিয়ে নদীশাসন কাজের উদ্বোধন করেন। এ সময় পদ্মা সেতু প্রকল্পের সফলতা কামনা করে মোনাজাত করা হয়। জাজিরায় সুধী সমাবেশে প্রধান অতিথির বক্তব্যে প্রধানমন্ত্রী বলেন, পদ্মা সেতু নির্মাণ আমাদের জন্য বিরাট চ্যালেঞ্জ ছিল। আমরা পদ্মা সেতু নির্মাণ কাজের প্রকল্প হাতে নিলে বিশ্বব্যাংক এগিয়ে আসে। কিন্তু হঠাৎ কোনও কারণ ছাড়াই তারা দুর্নীতির অভিযোগ আনে। যদিও পদ্মা সেতু নিয়ে দুর্নীতির সেই অভিযোগ তারা আজ পর্যন্ত প্রমাণ করতে পারেনি। সুধী সমাবেশে সড়ক পরিবহন ও সেতুমন্ত্রী ওবায়দুল কাদের, শরীয়তপুর-১ আসনের সংসদ সদস্য বিএম মোজাম্মেল হক, শিল্পমন্ত্রী আমির হোসেন আমু, নৌপরিবহনমন্ত্রী শাজাহান খান, প্রধানমন্ত্রীর উপদেষ্টা মশিউর রহমান ও ইকবাল সোবহান চৌধুরী, সেনাপ্রধান আবু বেলাল মোহাম্মদ শফিউল হক, সাবেক যোগাযোগমন্ত্রী সৈয়দ আবুল হোসেন, শরীয়তপুর-২ আসনের সংসদ সদস্য কর্নেল (অব.) শওকত আলী, শরীয়তপুর-৩ আসনের সংসদ সদস্য নাহিম রাজ্জাক, সেতু বিভাগের সচিব খন্দকার আনোয়ারুল ইসলাম, জেলা প্রশাসক রাম চন্দ্র দাস প্রমুখ উপস্থিত ছিলেন। দুপুর ১২টা ২৫ মিনিটে মাওয়ার উদ্দেশে রওনা হন। দুপুর ১২টা ৫০ মিনিটে তিনি মাওয়া প্রান্তে এসে পৌঁছান। ১২টা ৫৫ মিনিটে তিনি মূল সেতুর পাইলিংয়ের কাজের উদ্বোধন করেন। বিকাল ৩টায় লৌহজংয়ের মেদেনীমণ্ডলে খান বাড়ির কাছে মহাসড়কের পশ্চিম প্রান্তে মাওয়া নতুন গোল চত্বর এলাকায় প্রধানমন্ত্রী স্থানীয় আওয়ামী লীগ আয়োজিত এক সমাবেশে বক্তব্য রাখেন। জেলার বিভিন্ন স্থান থেকে সমাবেশস্থলে নেতাকর্মীসহ জনসাধারণ যোগ দিয়েছে। ইতিমধ্যেই সেতুটির প্রায় ২৭ শতাংশ কাজ সম্পন্ন হয়েছে। এরমধ্যে মূল সেতু নির্মাণের ১৭ দশমিক ২৭ শতাংশ, নদীশাসন কাজের ১৩ শতাংশ এবং সংযোগ সড়কের উভয়প্রান্তে প্রায় ৬০ শতাংশ কাজ হয়ে গেছে। এর আগে পরীক্ষামূলক পাইলিং চললেও এবার শুরু হচ্ছে মূল পাইলিং। পদ্মা সেতু নির্মিত হলে দেশের অর্থনীতিতে বিপ্লবের চেয়েও দক্ষিণ ও দক্ষিণ-পশ্চিমাঞ্চলের ২১ জেলার মানুষের যে স্বপ্নপূরণ হবে, তার মূল্য অর্থনৈতিক হিসাবের চেয়ে অনেক বেশি। গোটা দেশের আর্থ-সামাজিক উন্নয়নে যুগান্তকারী পরিবর্তন আসবে। /এআই/এফএস/ এএইচ/", "url": "https://www.banglatribune.com/country/59695/%E0%A6%AC%E0%A6%BF%E0%A6%B6%E0%A6%BE%E0%A6%B2-%E0%A6%B8%E0%A7%87%E0%A6%A4%E0%A7%81-%E0%A6%A8%E0%A6%BF%E0%A6%B0%E0%A7%8D%E0%A6%AE%E0%A6%BE%E0%A6%A3%E0%A7%87-%E0%A6%86%E0%A6%AE%E0%A6%B0%E0%A6%BE%E0%A6%93-%E0%A6%AF%E0%A7%87%E0%A6%BE%E0%A6%97%E0%A7%8D%E0%A6%AF-%E0%A6%8F%E0%A6%9F%E0%A6%BE-%E0%A6%AA%E0%A7%8D%E0%A6%B0%E0%A6%AE%E0%A6%BE%E0%A6%A3%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ ও শরীয়তপুর প্রতিনিধি॥", "category": "country", "language": "bn", "token_count": 410, "scraped_at": "2026-02-05T12:53:57.511049"}
{"title": "গোপালগঞ্জে ডাকাতির প্রস্তুতিকালে গ্রেফতার ৫", "body": "গোপালগঞ্জের কাশিয়ানীতে ডাকাতির প্রস্তুতিকালে ডাকাত দলের ৫ সদস্যকে গ্রেফতার করেছে পুলিশ। শনিবার রাতে ঢাকা-খুলনা মহাসড়কের কাশিয়ানী উপজেলার চাপ্তা নামক স্থানে ডাকাতির প্রস্তুতি কালে তাদের পুলিশ গ্রেফতার করে।গ্রেফতারকৃতরা হলেন,কাশিয়ানী উপজেলার চাপ্তা গ্রামের নাদিম শেখ (৩৫), একই গ্রামের জসিম শেখ (২৮),সাইফুল শেখ (৩৫), ভুলবাড়িয়া গ্রামের মাহফুজ মিয়া (২২) ও ফরিদপুরের সালথা উপজেলার আলমপুরা গ্রামের রাসেল শেখ (৩৫)।রবিবার কাশিয়ানী থানায় মামলা দায়েরের পর তাদের আদালতে পাঠানো হয়েছে বলে জানিয়েছে কাশিয়ানী থানা পুলিশ।কাশিয়ানী থানার ওসি মোহাম্মদ মনিরুল ইসলাম জানান, ডাকাতির প্রস্তুতিকালে টহল পুলিশ গাড়ি দেখে তারা পালানোর চেষ্টা করলে পুলিশ তাদের ধাওয়া করে গ্রেফতার করে। তারা ডাকাতির প্রস্তুতি নিচ্ছিলো বলে স্বীকার করেছে।/এআর/", "url": "https://www.banglatribune.com/country/dhaka/66709/%E0%A6%97%E0%A7%8B%E0%A6%AA%E0%A6%BE%E0%A6%B2%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4%E0%A6%BF%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A7%81%E0%A6%A4%E0%A6%BF%E0%A6%95%E0%A6%BE%E0%A6%B2%E0%A7%87-%E0%A7%AB-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গোপালগঞ্জ প্রতিনিধি", "category": "country", "language": "bn", "token_count": 98, "scraped_at": "2026-02-05T12:53:59.565354"}
{"title": "সোলিগ বাংলাদেশের মালিকানা পরিবর্তন", "body": "স্বাস্থ্য খাতে এশিয়ায় অন্যতম বৃহৎ প্রতিষ্ঠান মালয়েশিয়াভিত্তিক সোলিগ ফার্মা বাংলাদেশ লিমিটেডের (জেপিবিএল) পুরো মালিকানা পরিবর্তন হচ্ছে।সোলিগ ফার্মার বাংলাদেশের এ সহযোগী প্রতিষ্ঠানটি কিনে নিয়েছে ব্রিটিশ ভার্জিন আইল্যান্ডসভিত্তিক কোম্পানি র‌্যাপিড কিন হোল্ডিংস। তবে কোম্পানিটির নাম অপরিবর্তিত থাকবে।এদিকে র‌্যাপিড কিন হোল্ডিংসের পরিচালক হিসেবে মনোনীত হয়েছেন দুই জন বাংলাদেশি। কোম্পানিটির ওয়েবসাইটে দেওয়া তথ্য অনুসারে, জে ইকরাম হোসেন র‌্যাগসের উপব্যবস্থাপনা পরিচালক এবং বিনাজ হোসেন পরিচালনা পর্ষদের সদস্য।বাংলাদেশে সনি’র পণ্য বাজারজাতকারী কোম্পানি র‌্যাগস ইলেকট্রানিক্সের ব্যবস্থাপনা পরিচালক আকতার হোসেনের সন্তান ইকরাম ও বিনাজ।নোভারটিস, স্যানডোস ও গ্লাক্সোস্মিথক্লাইনের পণ্য বাজারজাত করে থাকে জেপিবিএল। কোম্পানিটি বাংলাদেশে যাত্রা শুরু করে ২০০৬ সালে জুন মাসে।", "url": "https://www.banglatribune.com/business/63269/%E0%A6%B8%E0%A7%8B%E0%A6%B2%E0%A6%BF%E0%A6%97-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6%E0%A7%87%E0%A6%B0-%E0%A6%AE%E0%A6%BE%E0%A6%B2%E0%A6%BF%E0%A6%95%E0%A6%BE%E0%A6%A8%E0%A6%BE-%E0%A6%AA%E0%A6%B0%E0%A6%BF%E0%A6%AC%E0%A6%B0%E0%A7%8D%E0%A6%A4%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 93, "scraped_at": "2026-02-05T12:54:01.915641"}
{"title": "সিম ফুলকপির ডালনা", "body": "শীতের সবজি চলে এসেছে বাজারে। দুপুর কিংবা রাতের মেন্যুতে রাখতে পারেন সবজির মজাদার তরকারি। রেসিপি দিয়েছেন তাসনিয়া রহমান সৃষ্টি। উপকরণসিম- ২৫ গ্রামফুলকপি- ৩০০ গ্রামমুগডাল- ৩ টেবিল চামচপেঁয়াজ কুচি- ৩ টেবিল চামচকাঁচামরিচ- ৫/৬টিরসুন বাটা- ১/২চা চামচআদা বাটা- ১/২ চা চামচমরিচ গুঁড়া- ১/২ চা চামচহলুদ গুঁড়া- ১/২ চা চামচধনেপাতা কুচি- ২ টেবিল চামচতেল- ২ টেবিল চামচঘি- ১ টেবিল চামচলবণ- স্বাদ মতো যেভাবে প্রস্তুত করবেনফুলকপি হালকা ভাপিয়ে রাখুন। মুগডাল ভেজে সেদ্ধ করে রাখুন। এবার কড়াইতে তেল ও ঘি গরম করে পেঁয়াজ কুচি হালকা ভেজে বাটা ও গুঁড়া মসলা দিয়ে কষিয়ে সিম দিন। কিছুক্ষণ ঢেকে রান্না করুন। এবার ফুলকপি ও ডাল দিয়ে আরও কিছুক্ষণ রান্না করে কাঁচামরিচ ও ধনেপাতা দিয়ে নামিয়ে পরিবেশন করুন। ছবি: সাজ্জাদ হোসেন/এনএ/", "url": "https://www.banglatribune.com/lifestyle/59142/%E0%A6%B8%E0%A6%BF%E0%A6%AE-%E0%A6%AB%E0%A7%81%E0%A6%B2%E0%A6%95%E0%A6%AA%E0%A6%BF%E0%A6%B0-%E0%A6%A1%E0%A6%BE%E0%A6%B2%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক।।", "category": "lifestyle", "language": "bn", "token_count": 112, "scraped_at": "2026-02-05T12:54:04.112444"}
{"title": "আবাসন খাতে ২০-৫০ হাজার কোটি টাকার তহবিলের প্রস্তাব", "body": "আবাসন খাতের মন্দা কাটাতে এর সঙ্গে জড়িত তিন শতাধিক প্রতিষ্ঠানকে বাঁচাতে হবে। এ জন্য ২০ থেকে ৫০ হাজার কোটি টাকার তহবিল গঠন করতে হবে। এ তহবিল থেকে ৮ থেকে ৯ শতাংশ সুদে ঋণ গ্রহণের সুযোগ থাকবে।বঙ্গবন্ধু আন্তর্জাতিক সম্মেলন কেন্দ্রে বুধবার ‘রিহ্যাব আবাসন মেলা ২০১৫’ এর উদ্বোধনী অনুষ্ঠানে গৃহায়ন ও গণপূর্ত মন্ত্রী ইঞ্জিনিয়ার মোশাররফ হোসেন এ প্রস্তাব করেন।এ খাতকে বাঁচাতে সরকারের নীতি পাল্টাতে প্রধানমন্ত্রী ও অর্থমন্ত্রীকে এগিয়ে আসার আহবান জানান তিনি।অনুষ্ঠানে আরও উপস্থিত ছিলেন রিয়েল এস্টেট অ্যান্ড হাউজিং অ্যাসোসিয়েশন অব বাংলাদেশ (রিহ্যাব)প্রেসিডেন্ট আলমগীর শামসুল আলামিন, ভাইস প্রেসিডেন্ট ওয়াহিদুজ্জামান ও লিয়াকত আলী প্রমুখ।এ তহবিলের বিনিয়োগ ডেসটিনি কিংবা হলমার্কের মতো হবে না উল্লেখ করে মন্ত্রী বলেন, নিম্নবিত্ত ও মধ্যবিত্তরা টাকা (ঋণ) মারে না। আবাসন খাতের মন্দা কাটাতে তাদের (নিম্নবিত্ত ও মধ্যবিত্ত) গৃহঋণ দেওয়ার ব্যবস্থা করতে হবে। পাশাপাশি এ খাতে বেসরকারি উদ্যোগকে অগ্রাধিকার দেওয়ার আহ্বান জানান তিনি। তিনি বলেন, বেসরকারি খাতকে সুযোগ না দিলে দেশের আবাসন সমস্যার সমাধান হবে না। অর্থ পাচার প্রতিরোধে আবাসন খাতে ‘অপ্রদর্শিত অর্থ’ বিনিয়োগে ছাড় দেওয়ারও আহ্বান জানিয়ে ইঞ্জিনিয়ার মোশাররফ বলেন, এখন ফ্ল্যাট কিনতে আগের টাকার উৎস জানতে চাওয়া হয়। আগে তা হত না। সংকট সমাধানে এ খাতে ছাড় দিতে হবে। টাকা পাচার রোধে এ বাধ্যবাধকতা তুলে দিতে হবে।", "url": "https://www.banglatribune.com/business/63993/%E0%A6%86%E0%A6%AC%E0%A6%BE%E0%A6%B8%E0%A6%A8-%E0%A6%96%E0%A6%BE%E0%A6%A4%E0%A7%87-%E0%A7%A8%E0%A7%A6-%E0%A7%AB%E0%A7%A6-%E0%A6%B9%E0%A6%BE%E0%A6%9C%E0%A6%BE%E0%A6%B0-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%A4%E0%A6%B9%E0%A6%AC%E0%A6%BF%E0%A6%B2%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A6%BE%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 189, "scraped_at": "2026-02-05T12:54:06.304257"}
{"title": "রামপাল বিদ্যুৎ প্রকল্প বাতিলের দাবিতে পথসভা", "body": "সুন্দরবন ও দক্ষিণাঞ্চলের প্রাণ, প্রকৃতি, জীববৈচিত্র্য ‘ধ্বংসকারী’ রামপাল কয়লাভিত্তিক তাপ বিদ্যুৎ প্রকল্প বাতিলের দাবিতে বৃহস্পতিবার গণতান্ত্রিক বামমোর্চার উদ্যোগে গাইবান্ধা শহরের বিভিন্ন স্থানে পথসভা অনুষ্ঠিত হয়। পথসভায় বক্তব্য রাখেন বাসদ (মাকর্সবাদী) জেলা শাখার আহবায়ক কমরেড আহসানুল হাবীব সাঈদ, সদস্য সচিব মনজুর আলম মিঠু, ছাত্রফ্রন্ট জেলা শাখার সভাপতি নিলুফার ইয়াসমিন শিল্পী প্রমুখ। বক্তারা বলেন, বিদ্যুৎ উৎপাদনের বিকল্প আছে সুন্দরবনের বিকল্প নেই। তারা সুন্দরবন ধ্বংস করা রামপাল বিদ্যুৎ উৎপাদন প্রকল্প বাতিলে সরকারের প্রতি আহবান জানান।", "url": "https://www.banglatribune.com/country/58858/%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA-%E0%A6%AC%E0%A6%BE%E0%A6%A4%E0%A6%BF%E0%A6%B2%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%AA%E0%A6%A5%E0%A6%B8%E0%A6%AD%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি।।", "category": "country", "language": "bn", "token_count": 72, "scraped_at": "2026-02-05T12:54:08.715090"}
{"title": "অব্যবহৃহ অর্থ অন্য প্রকল্পে খরচ করা যাবে", "body": "প্রকল্প বাস্তবায়ন দ্রুত ও সহজতর করার জন্য মন্ত্রণালয়ের এক প্রকল্পের অব্যবহৃহ অর্থ প্রয়োজনে একই মন্ত্রণালয়ের অন্য প্রকল্পে খরচ করা যাবে বলে জানিয়েছেন পরিকল্পনা মন্ত্রী জনাব আ হ ম মুস্তফা কামাল।বৃহস্পতিবার পরিকল্পনা মন্ত্রী আ হ ম মুস্তফা কামাল রাজধানীর শের-ই-বাংলা নগরে জাতীয় অর্থনৈতিক পরিষদ (এনইসি) সম্মেলন কক্ষে এডিপি (বার্ষিক উন্নয়ন কর্মসূচি) বাস্তবায়ন বিষয়ে সকল মন্ত্রণালয়ের সচিব এবং পরিকল্পনা কমিশনের সদস্যদের সঙ্গে বৈঠক শেষে সাংবাদিকদের এসব কথা বলেন ।গত নভেম্বর পর্যন্ত বার্ষিক উন্নয়ন কর্মসূচি (এডিপি) বাস্তবায়ন বেশ সন্তোষজনক উল্লেখ করে তিনি বলেন, আমাদের লক্ষ্য হচ্ছে সামষ্টিক দেশজ উৎপাদন (জিডিপি) বা অর্থনৈতিক প্রবৃদ্ধি ৭ ভাগে উন্নীত করা। মুল্যস্ফীতি নিয়ন্ত্রণে রাখা। শতভাগ এডিপি বাস্তবায়ন হলে প্রত্যাশা পূরণ সম্ভব। আমরা সে লক্ষেই কাজ করছি।বৈঠকে প্রকল্প বাস্তবায়ন তদারকি জোরদার করাসহ প্রকল্প বাস্তবায়নের সঙ্গে সম্পৃক্ত কর্মকর্তাদের পেশাগত দক্ষতার প্রয়োজনীয়তার ওপর গুরুত্বারোপ করা হয়। বৈঠকে বিভিন্ন মন্ত্রণালয়ের জ্যেষ্ঠ সচিব ও সচিবগণ প্রকল্প বাস্তবায়ণের বিভিন্ন সমস্যা তুলে ধরেন এবং বাস্তবায়ন ত্বরান্বিত করতে প্রয়োজনীয় মতামত ব্যক্ত করেন। পরিকল্পনা বিভাগের সচিব সফিকূল আজম ও অর্থ প্রতিমন্ত্রী এমএ মান্নান বৈঠকে উপস্থিত ছিলেন ।", "url": "https://www.banglatribune.com/business/66065/%E0%A6%85%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A7%83%E0%A6%B9-%E0%A6%85%E0%A6%B0%E0%A7%8D%E0%A6%A5-%E0%A6%85%E0%A6%A8%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%95%E0%A6%B2%E0%A7%8D%E0%A6%AA%E0%A7%87-%E0%A6%96%E0%A6%B0%E0%A6%9A-%E0%A6%95%E0%A6%B0%E0%A6%BE-%E0%A6%AF%E0%A6%BE%E0%A6%AC%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 161, "scraped_at": "2026-02-05T12:54:10.880166"}
{"title": "ঝিনাইদহের সড়ক দুর্ঘটনায় স্কুলছাত্রী নিহত", "body": "ঝিনাইদহের শৈলকুপায় আখি(৯) নামের তৃতীয় শ্রেণির এক ছাত্রী সড়ক দুর্ঘটনায় নিহত হয়েছেন। শনিবার সকালে উপজেলার ভাটই বাজারের আধুনিক কিন্ডার গার্টেন স্কুলের সামনে এ দুর্ঘটনা ঘটে। নিহত আখি শৈলকুপার গাবলা গ্রামের আমিনুর রহমান চাঁদ আলীর মেয়ে এবং ওই স্কুলের ছাত্রী।প্রত্যক্ষদর্শীরা জানায়, সকালে স্কুলে যাওয়ার জন্য রাস্তা পার হচ্ছিল দুই ছাত্রী। এ সময় দ্রুতগামী একটি মাইক্রোবাস তাদের ধাক্কা মারে। আহত অবস্থায় তাদের উদ্ধার করে হাসপাতালে নেওয়া হলে আখি মারা যায়। অপর ছাত্রীকে হাসপাতালে ভর্তি করা হয়েছে। আহত ওই ছাত্রীর নাম জানা যায়নি।শৈলকুপা ভাটই ক্যাম্প থানার আইসি আরিফ হোসেন জানান, রাস্তা পার হবার সময় মাইক্রোবাসের ধাক্কায় ওই ছাত্রী নিহত হয়। অপরজনকে ঝিনাইদহ হাসপাতালে ভর্তি করা হয়েছে।", "url": "https://www.banglatribune.com/country/khulna/64531/%E0%A6%9D%E0%A6%BF%E0%A6%A8%E0%A6%BE%E0%A6%87%E0%A6%A6%E0%A6%B9%E0%A7%87%E0%A6%B0-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 103, "scraped_at": "2026-02-05T12:54:13.079842"}
{"title": "নীলফামারীতে জামায়াত-শিবিরের ৩৭ নেতাকর্মী গ্রেফতার", "body": "নীলফামারীতে পুলিশের বিশেষ অভিযানে জামায়াতের ৩৭ নেতাকর্মীকে গ্রেফতার করেছে পুলিশ। শনিবার রাত থেকে রবিবার সকাল পর্যন্ত জেলার বিভিন্ন স্থানে অভিযান চালিয়ে তাদের গ্রেফতার করা হয়। নীলফামারীর অতিরিক্ত পুলিশ সুপার আবু মারুফ হোসেন এ তথ্য নিশ্চিত করেন। জেলার ডোমার উপজেলা থেকে ৭ জন, ডিমলা থেকে ১৪ জন, নীলফামারী সদর থেকে ৪ জন, জলঢাকা থেকে ৬ জন, কিশোরগঞ্জ থেকে ৫ জন এবং সৈয়দপুর উপজেলা থেকে ১ জন জামায়াতকর্মীকে গ্রেফতার করা হয়েছে। অতিরিক্ত পুলিশ সুপার আবু মারুফ হোসেন জানান, দেশব্যাপী চলমান পুলিশের বিশেষ অভিযানের অংশ হিসেবে জেলার বিভিন্ন স্থান থেকে তাদের গ্রেফতার করা হয়েছে। গ্রেফতারকৃতরা নাশকতাসহ বিভিন্ন মামলার আসামি। তাদের আদালতে পাঠানো হবে।", "url": "https://www.banglatribune.com/country/58961/%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%B6%E0%A6%BF%E0%A6%AC%E0%A6%BF%E0%A6%B0%E0%A7%87%E0%A6%B0-%E0%A7%A9%E0%A7%AD-%E0%A6%A8%E0%A7%87%E0%A6%A4%E0%A6%BE%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি।।", "category": "country", "language": "bn", "token_count": 100, "scraped_at": "2026-02-05T12:54:15.179516"}
{"title": "‘আইএস’ পরিচয়ে রংপুর পাউবো’র নির্বাহী প্রকৌশলীকে হত্যার হুমকি!", "body": "‘আইএস’-এর নাম ব্যবহার করে পানি উন্নয়ন বোর্ডের (পাউবো) রংপুর দফতরের নির্বাহী প্রকৌশলী মাহবুবুর রহমানের কাছে চার লাখ টাকা চাঁদা চাওয়া হয়েছে। অন্যথায় তার প্রাণনাশ ও তার স্ত্রীর ওপর এসিড ছোড়ার হুমকি দেওয়া হয়েছে। শুক্রবার (১৮ ডিসেম্বর) বিকালে মোবাইল ফোনে ক্ষুদে বার্তা পাঠিয়ে এই হুমকি দেওয়া হয় বলে জানান মাহবুবুর রহমান। শনিবার (১৯ ডিসেম্বর) সকালে প্রকৌশলী বিষয়টি তাকে অবহিত করেছেন বলে জানান কোতায়ালী থানার দায়িত্বপ্রাপ্ত কর্মকর্তা (ওসি) আব্দুল কাদের জিলানী। মাহবুবুর রহমান জানান, নীলফামারীর ডালিয়া পানি উন্নয়ন বোর্ড দফতরে অবস্থানকালে মোবাইল নম্বর ০১৮৭১-৪৮৪৬৭০ থেকে তার ব্যক্তিগত মোবাইল ফোনে একটি বার্তা আসে। বার্তায় মাওলানা দাউদ শিকদার নামে এক ব্যক্তি নিজেকে ইসলামিক স্টেট (আইএস ) ও আনসারুল্লাহ বাংলা টিমের (এবিটি) সদস্য পরিচয় দিয়ে চার লাখ টাকা চাঁদা দাবি করে। চাঁদা না পেলে গাড়িতে ‘পেট্রোলবোমা’ মেরে তাকে হত্যার ও তার স্ত্রীকে এসিডে ঝলসে দেওয়ার হুমকি দেয়। ওসি বলেন, বিষয়টি জানার পর পুলিশের একটি দল প্রকৌশলীর রংপুরের বাসভবনে গিয়ে খোঁজ নিয়ে এসেছে। /এইচকে/টিএন/আপ-এইচকে/", "url": "https://www.banglatribune.com/country/rangpur/63005/%E2%80%98%E0%A6%86%E0%A6%87%E0%A6%8F%E0%A6%B8%E2%80%99-%E0%A6%AA%E0%A6%B0%E0%A6%BF%E0%A6%9A%E0%A7%9F%E0%A7%87-%E0%A6%B0%E0%A6%82%E0%A6%AA%E0%A7%81%E0%A6%B0-%E0%A6%AA%E0%A6%BE%E0%A6%89%E0%A6%AC%E0%A7%8B%E2%80%99%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%B9%E0%A7%80-%E0%A6%AA%E0%A7%8D%E0%A6%B0%E0%A6%95%E0%A7%8C%E0%A6%B6%E0%A6%B2%E0%A7%80%E0%A6%95%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি।।", "category": "country", "language": "bn", "token_count": 148, "scraped_at": "2026-02-05T12:54:16.990230"}
{"title": "সৈনিক লীগ নেতার অফিস থেকে বিস্ফোরক -সরঞ্জাম উদ্ধার", "body": "যশোর সৈনিক লীগের সদর শাখার সাধারণ সম্পাদক আব্দুর রহমান কাঁকনের অফিস থেকে বিস্ফোরক তৈরির সরঞ্জামসহ লাঠিসোটা ও রড উদ্ধার করেছে পুলিশ। শনিবার দুপুরে নগরীর গাড়িখানা সড়কের ক্যালট্যাক্স পেট্রোল পাম্প এলাকায় বিশেষ অভিযান চলাকালে এসব উদ্ধার করা হয়। বিষয়টি নিশ্চিত করেছেন যশোর কোতয়ালী থানার দায়িত্বপ্রাপ্ত কর্মকর্তা (ওসি) শিকদার আক্কাস আলী। শুক্রবার রাত ৯টার দিকে কাঁকনের নেতৃত্বে একদল সন্ত্রাসী বেসরকারি স্যাটেলাইট টিভি চ্যানেল-২৪ এর একটি গাড়িতে লাঠিসোটা নিয়ে হামলা চালায়। হামলায় গুরুতর আহত হন চ্যানেলটির স্থানীয় ক্যামেরাপারসন রিপন হোসেন ও গাড়িচালক আলাউদ্দিন, ৭১ টিভির এসএম ফরহাদ, সমকাল পত্রিকার স্টাফ রিপোর্টারসহ বেশ কয়েকজন সাংবাদিক। ওসি জানান, ওই ঘটনার প্রেক্ষিতে শনিবার কাকনের আস্তানায় অভিযান চালানো হয়।", "url": "https://www.banglatribune.com/country/68327/%E0%A6%B8%E0%A7%88%E0%A6%A8%E0%A6%BF%E0%A6%95-%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%B0-%E0%A6%85%E0%A6%AB%E0%A6%BF%E0%A6%B8-%E0%A6%A5%E0%A7%87%E0%A6%95%E0%A7%87-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%95-%E0%A6%B8%E0%A6%B0%E0%A6%9E%E0%A7%8D%E0%A6%9C%E0%A6%BE%E0%A6%AE-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "যশোর প্রতিনিধি", "category": "country", "language": "bn", "token_count": 102, "scraped_at": "2026-02-05T12:54:19.058709"}
{"title": "ভাসানী বিশ্ববিদ্যালয়ের ছাত্রী হলে ফাটল: ৫ দিন বন্ধ ঘোষণা", "body": "সাম্প্রতিক ভূমিকম্পে মাওলানা ভাসানী বিজ্ঞান ও প্রযুক্তি বিশ্ববিদ্যালয়ের মেয়েদের হল শহীদ জননী জাহানারা ইমাম হলের বেশ কয়েক জায়গায় ফাটল দেখা দিয়েছে। এতে ছাত্রীদের মধ্যে আতঙ্ক তৈরি হয়েছে। এ কারণে শনিবার (৯ জানুয়ারি) থেকে বুধবার (১৩ জানুয়ারি) পর্যন্ত বন্ধ ঘোষণা করা হয়েছে। বুয়েটের পর্যবেক্ষক দলের রিপোর্টের ভিত্তিতে পরবর্তী পদক্ষেপ নেওয়া হবে বলে জানিয়েছে কর্তৃপক্ষ।ছাত্রীরা জানান, ভূমিকম্পের পর তারা তাদের হলের বেশ কয়েক জায়গায় ফাটল দেখা দেয়। এতে তারা অনেক ভয় পেয়েছেন। অনেক ছাত্রী অভিযোগ করেন, অধিকাংশ ভবনই বিল্ডিং কোড অনুসরণ করে তৈরি করা হয়নি। তাই তারা আতঙ্কে আছেন।ফুড টেকনোলজি অ্যান্ড নিউট্রিশনাল সায়েন্সের ফাইনাল ইয়ার শেষ করা ছাত্রী অনন্যা কুণ্ডু বলেন, ‘ভূমিকম্পের পর আমরা ফাটল দেখে খুবই ভয় পেয়েছি। সঙ্গে সঙ্গে আমাদের প্রোভোস্টকে জানাই। তারপর টিচাররা এসে‌ দেখলেন। আমাদের নিরাপত্তার কথা ভেবেই কর্তৃপক্ষ হলটি একসপ্তাহ বন্ধ রেখেছে। এর মধ্যে বিশেষজ্ঞরা এসে পরীক্ষা করবেন আমরা কোনও ঝুঁকিতে আছি কি না।’একই বর্ষের তামান্না ও তারানা জান্নাত মম বলেন, ভূমিকম্পের সময় ভয়েই আমাদের ঘুম ভেঙে যায়। এর পর যখন দেখলাম ভবনে ফাটল ধরেছে তখন আরও বেশি ভয় পেয়ে যাই। আগে থেকেই প্লাস্টারে কিছুটা ফাটল ছিল। ভূমিকম্পের ফলে সেই ফাটলগুলো বড় আকার ধারণ করে। শহীদ জননী জাহানারা ইমাম হলের আবাসিক শিক্ষক রেশমা পারভীন বলেন, আগেই প্লাস্টারে একটু ফাটল ছিল। তবে ভূমিকম্পে ফাটলগুলো বেশ বড় আকার ধারণ করেছে। তবে বিম ও কলামে কোনও ফাটল নেই। তাই আতঙ্কের কিছু নেই। তবে ছাত্রীদের নিরাপত্তার স্বার্থে হল খালি করা হয়েছে। শিগগিরই বুয়েটের বিশেষজ্ঞ দল এসে ভবন পরীক্ষা করবে। তাদের রিপোর্টের ওপর ভিত্তি করে পরবর্তী সিদ্ধান্ত নেওয়া হবে। বিশ্ববিদ্যালয়ের প্রধান প্রকৌশলী আবু তালেব বাংলা ট্রিবিউনকে বলেন, নিচতলার কয়েকটি রুমের পার্টিশান ওয়ালে ছোটখাটো ফাটল দেখা দিয়েছে। এছাড়া, কয়েকটি রুমের বিম ও পার্টিশন ওয়ালের জয়েন্টে ফাটা দাগের মতো দেখা দিয়েছে। তবে মেইন স্ট্রাকচারে কোনও ক্ষতি হয়নি, তাই দেয়ালের ফাটল মেরামত করে দিলেই হয়ত চলবে। বুয়েট থেকে একটি বিশেষজ্ঞ দল শনিবার বিশ্ববিদ্যালয়ে আসবেন। এই হলের সামনে অনেক বড় একটি পুকুর এবং পশ্চিম পাশে বড় একটি খাল রয়েছে। ভূমিকম্প হলে অনেক সময় নিচের মাটি সরে যায়। তেমন কিছু হলো কি না, সেটাও দেখা হবে।মজলুম জননেতা মওলানা ভাসানীর নামানুসারে টাঙ্গাইলের সন্তোষে ১৯৯৯ প্রতিষ্ঠা করা হয় মাওলানা ভাসানী বিজ্ঞান ও প্রযুক্তি বিশ্ববিদ্যালয়। প্রতিষ্ঠার পর থেকেই উচ্চশিক্ষায় গুরুত্বপূর্ণ ভূমিকা পালন করে আসছে এ বিশ্ববিদ্যালয়। বর্তমানে বিশ্ববিদ্যালয়ে প্রায় পাঁচ হাজার ছাত্র-ছাত্রী লেখাপড়া করছেন। বিশ্ববিদ্যালয়টিতে বর্তমানে পাঁচটি হল রয়েছে। এর মধ্যে ছাত্রদের তিনটি ও ছাত্রীদের জন্য দুটি হল। শহীদ জননী জাহানারা ইমাম হল ২০১০ সালে শিক্ষা প্রকৌশল অধিদফতরের তত্ত্বাবধানে নির্মিত হয়।/এফএস/এমএনএইচ/", "url": "https://www.banglatribune.com/country/68183/%E0%A6%AD%E0%A6%BE%E0%A6%B8%E0%A6%BE%E0%A6%A8%E0%A7%80-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80-%E0%A6%B9%E0%A6%B2%E0%A7%87-%E0%A6%AB%E0%A6%BE%E0%A6%9F%E0%A6%B2-%E0%A7%AB-%E0%A6%A6%E0%A6%BF%E0%A6%A8-%E0%A6%AC%E0%A6%A8%E0%A7%8D%E0%A6%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মোহাম্মদ আফজাল হোসেন, টাঙ্গাইল", "category": "country", "language": "bn", "token_count": 381, "scraped_at": "2026-02-05T12:54:20.941618"}
{"title": "কলম বাইরে রাখলেন কেন্দ্রীয় ব্যাংকের কর্মকর্তারা", "body": "অষ্টম বেতন কাঠামোতে বাংলাদেশ ব্যাংককে ‘অবনমন’ করার প্রতিবাদে সহস্রাধিক কর্মকর্তা নিজের লেখার কলম বাইরে রেখে দিলেন। বৃহস্পতিবার সকাল সাড়ে ১০টা থেকে এই কর্মসূচি শুরু হয়। এক ঘণ্টার কর্মবিরতি দিয়ে এই কলম রেখে যাওয়াকে তারা ‘কলম বিরতি’ বলছেন। তবে দাবি আদায় না হলে কেন্দ্রীয় ব্যাংকের কর্মকর্তারা সত্যি সত্যি কলম বিরতিতে যাবেন বলে হুশিয়ারি দিয়েছেন।এদিকে নতুন কর্মসূচি ঘোষণার জন্য বৈঠক করেছেন বাংলাদেশ ব্যাংক অফিসার্স ওয়েলফেয়ার কাউন্সিলের শীর্ষ নেতারা।এর আগে টানা মানববন্ধন করেছে কেন্দ্রীয় ব্যাংকের কর্মকর্তারা। মর্যাদার লড়াইয়ে কর্মকর্তারা কালো ব্যাজ ধারণসহ দুই দফা কর্মসূচি পালন করেন তারা। এর মধ্যে প্রধানমন্ত্রী শেখ হাসিনা বরাবর স্বারকলিপিও দেওয়া হয়েছে। তবে অর্থমন্ত্রী ব্যাংকারদের আন্দোলনকে অযৌক্তিক আখ্যা দিয়ে অষ্টম বেতন কাঠামোতে কোনও পরিবর্তন আনার সম্ভাবনা নাকচ করেছেন। এর আগে দাবি আদায়ে সোমবার তিন দিনের নতুন কর্মসূচি ঘোষণা করে বাংলাদেশ ব্যাংক অফিসার্স ওয়েলফেয়ার কাউন্সিল। গত ১৫ ডিসেম্বর সরকার নতুন বেতন কাঠামোর গেজেট জারির পর ২২ ডিসেম্বর মঙ্গলবার কাঠামোতে বাংলাদেশ ব্যাংক কর্মকর্তাদের ‘অবনমন’ করা হয়েছে অভিযোগ তুলে বিক্ষোভ ও সংবাদ সম্মেলন করে কাউন্সিল। কাউন্সিলের অভিযোগ, সরকার ঘোষিত অষ্টম বেতন কাঠামোতে বাংলাদেশ ব্যাংকের কর্মকর্তাদের মর্যাদা ক্ষুণ্ন করা হয়েছে। বাংলাদেশ ব্যাংকে প্রবেশ করার সময় সহকারী পরিচালকদের আগের বেতন কাঠামোতে বিসিএস ক্যাডার ও বিশ্ববিদ্যালয় শিক্ষকদের সমান অর্থাৎ ৮ম গ্রেডে থাকলেও নতুন বেতন কাঠামোতে একধাপ পিছিয়ে নবম গ্রেডে দেওয়া হয়েছে। অবশ্য নতুন কাঠামোতে বিসিএস ক্যাডার ও বিশ্ববিদ্যালয় শিক্ষকদের অষ্টম গ্রেডে রাখা হয়েছে। নতুন বেতন কাঠামোতে বাংলাদেশ ব্যাংককে অবনমন করার প্রতিবাদে বুধবার প্রধান কার্যালয়ের সামনে মানববন্ধন কর্মকর্তাদের", "url": "https://www.banglatribune.com/business/65963/%E0%A6%95%E0%A6%B2%E0%A6%AE-%E0%A6%AC%E0%A6%BE%E0%A6%87%E0%A6%B0%E0%A7%87-%E0%A6%B0%E0%A6%BE%E0%A6%96%E0%A6%B2%E0%A7%87%E0%A6%A8-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%80%E0%A7%9F-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95%E0%A7%87%E0%A6%B0-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 223, "scraped_at": "2026-02-05T12:54:22.990760"}
{"title": "নয় ঘণ্টা পর পাটুরিয়া-দৌলতদিয়া ফেরি চলাচল শুরু", "body": "ঘন কুয়াশার কারণে পাটুরিয়া-দৌলতদিয়া ঘাটে ফেরি চলাচল সাড়ে নয় ঘণ্টা বন্ধ থাকার পর আবার শুরু হয়েছে ফেরি চলাচল। এর আগে শুক্রবার সন্ধ্যার পর থেকে কুয়াশার প্রভাব বাড়তে শুরু করলে রাত সাড়ে দশটার পর দুর্ঘটনা এড়াতে ফেরি চলাচল বন্ধ করে দেয় কর্তৃপক্ষ।ফলে দেশের দক্ষিণ ও পশ্চিমাঞ্চলের ২১ জেলার সঙ্গে বন্ধ থাকে নদী পথে যোগাযোগ ব্যবস্থা।বাংলাদেশ অভ্যন্তরীণ নৌপরিবহন করপোরেশন(বিআইডব্লিউটিসি) আরিচা এরিয়া অফিসের ডেপুটি জেনারেল ম্যানেজার শেখ মোহাম্মদ নাসিম বিষয়টি নিশ্চিত করেছেন। তিনি বলেন, শুক্রবার রাত সাড়ে ১০টা থেকে আজ ভোররাত চারটা পর্যন্ত কুয়াশায় নৌযান চলাচল বন্ধ ছিল। তবে চারটার দিকে কুয়াশা কম দেখে ফেরি চালু করা হলেও আধা ঘণ্টা পর ভারী কুয়াশার কারণে তা আবার বন্ধ হয়ে যায়। এ সময় দুই দফায় মাঝ নদীতে বেশ কয়েকটি ফেরি আটকা পড়ে। এদিকে ঘন কুয়াশায় দীর্ঘ সময় ফেরি বন্ধ থাকায় পাটুরিয়া ঘাটে সাড়ে তিন’শ ও দৌলতদিয়া ঘাটে প্রায় পাঁচ শতাধিক যান আটকা পরে।", "url": "https://www.banglatribune.com/country/59879/%E0%A6%A8%E0%A7%9F-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AA%E0%A6%B0-%E0%A6%AA%E0%A6%BE%E0%A6%9F%E0%A7%81%E0%A6%B0%E0%A6%BF%E0%A7%9F%E0%A6%BE-%E0%A6%A6%E0%A7%8C%E0%A6%B2%E0%A6%A4%E0%A6%A6%E0%A6%BF%E0%A7%9F%E0%A6%BE-%E0%A6%AB%E0%A7%87%E0%A6%B0%E0%A6%BF-%E0%A6%9A%E0%A6%B2%E0%A6%BE%E0%A6%9A%E0%A6%B2-%E0%A6%B6%E0%A7%81%E0%A6%B0%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 138, "scraped_at": "2026-02-05T12:54:24.937171"}
{"title": "রাজবাড়ীতে সেনাবাহিনীর মহড়া পর্যবেক্ষণে আসছেন রাষ্ট্রপতি", "body": "রাজবাড়ীর কালুখালী উপজেলার অদূরে প্রতিষ্ঠিতব্য ‘রাজবাড়ী সেনানিবাস’-এ সেনাবাহিনীর শীতকালীন প্রশিক্ষণ মহড়া পর্যবেক্ষণে আসছেন রাষ্ট্রপতি ও সশস্ত্র বাহিনীর সর্বাধিনায়ক মো. আব্দুল হামিদ।বৃহস্পতিবার (৭ই জানুয়ারি) দুপুর ১২টার দিকে হেলিকপ্টারে করে তার রাজবাড়ী পৌঁছানোর কথা রয়েছে।রাজবাড়ী জেলা প্রশাসকের কাছে রাষ্ট্রপতির কার্যালয় থেকে পাঠানো এক চিঠিতে জানা গেছে, বৃহস্পতিবার সকাল ১০টা ৫৫ মিনিটে রাষ্ট্রপতি বঙ্গভবন থেকে তেজগাঁও হেলিপ্যাডের উদ্দেশ্যে যাত্রা করবেন। এরপর তিনি সেখান থেকে হেলিকপ্টারে করে রাজবাড়ির কালুখালী উপজেলার উদ্দেশ্যে যাত্রা করবেন। দুপুর ১২টা ৫ মিনিটে তিনি শীতকালীন প্রশিক্ষণের ব্রিগেড আক্রমণের মহড়া ও দরবার অনুষ্ঠানে যোগদান করবেন।এরপর রাষ্ট্রপতি দুপুর সোয়া ৩টার দিকে আবার হেলিকপ্টারে করে ঢাকার উদ্দেশ্যে রওনা হবেন।এদিকে রাষ্ট্রপতির আগমনের প্রস্তুতি হিসেবে এক মাস আগে থেকেই কালুখালী উপজেলার চরাঞ্চলে পদ্মা নদীর পাড়ে ‘রাজবাড়ী সেনানিবাস’ এলাকায় পল্লীবিদ্যুৎ লাইন, নতুন রাস্তা নির্মাণ, চলাচলের অযোগ্যে রাস্তার সংস্কার, ইন্টারনেট ব্রডব্যান্ড সংযোগ লাইন নির্মাণ এবং টেলিফোন সংযোগ স্থাপনসহ ব্যাপক উন্নয়নমূলক কাজ করা হয়েছে। রাষ্ট্রপতির আগমনের বিষয়ে বাংলাদেশ সেনাবাহিনীর যশোর এরিয়া কমান্ডার ও ৫৫ পদাতিক ডিভিশনের জিওসি মেজর জেনারেল এস.এম মতিউর রহমান বলেন, প্রস্তাবিত ‘রাজবাড়ী সেনানিবাস’ এর নিজস্ব জায়গায় এবারের শীতকালীন মহড়ায় মহামান্য রাষ্ট্রপতি মো. আবদুল হামিদ আসছেন। এটা রাজবাড়ী বাসীর জন্য অত্যন্ত গর্বের বিষয়। শীতকালীন মহড়া চলাকালীন জনগণের যে পরিমাণ শস্যহানী হবে সেনাবাহিনীর পক্ষ থেকে তার ক্ষতিপূরণের ব্যবস্থা নেওয়া হয়েছে বলেও জানান তিনি।", "url": "https://www.banglatribune.com/country/dhaka/67713/%E0%A6%B0%E0%A6%BE%E0%A6%9C%E0%A6%AC%E0%A6%BE%E0%A7%9C%E0%A7%80%E0%A6%A4%E0%A7%87-%E0%A6%B8%E0%A7%87%E0%A6%A8%E0%A6%BE%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%B0-%E0%A6%AE%E0%A6%B9%E0%A7%9C%E0%A6%BE-%E0%A6%AA%E0%A6%B0%E0%A7%8D%E0%A6%AF%E0%A6%AC%E0%A7%87%E0%A6%95%E0%A7%8D%E0%A6%B7%E0%A6%A3%E0%A7%87-%E0%A6%86%E0%A6%B8%E0%A6%9B%E0%A7%87%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজবাড়ী প্রতিনিধি", "category": "country", "language": "bn", "token_count": 196, "scraped_at": "2026-02-05T12:54:26.717004"}
{"title": "‘নাটি দিয়া ডাঙাইলেও দ্যাশ ছাড়ব্যার নই’", "body": "‘নাটি (লাঠি) দিয়া ডাঙাইলেও দ্যাশ ছাড়ব্যার নই। মারি ফ্যালাইলেও ভিটা ছাড়ি যাবার নই। যা হওয়ার হইবে।’ কথাগুলো বলেন দাশিয়ার ছড়ার দেবীরপাট গ্রামের গজেন্দ্র বর্মণ। গজেন্দ্র বর্মণ ছাড়াও দেবীরপাট থেকে ভারতে যেতে চেয়ে পরে মত পাল্টেছেন নারায়ণ বর্মণ, রামপ্রসাদ বর্মণ, বাবুল বর্মণ, শশীভূষণ বর্মণ, কৃষ্ণকান্ত বর্মণ, মণীন্দ্র বর্মণ, মোহন বর্মণ, কামনি বর্মণ, দধিরাম বর্মণ ও বদিয়ার রহমানের পরিবারসহ মোট ১৭টি পরিবার। সর্বশেষ মোট ৬৪ জন বাংলাদেশে থেকে যাওয়ার জন্য কুড়িগ্রাম জেলা প্রশাসক এবং ভারতীয় হাইকমিশনে পৃথকভাবে আবেদন করেছেন। এদিকে ভারতে যাওয়ার জন্য পাওয়া ট্রাভেল পাসের উল্লিখিত সময়টি পেরিয়ে যেতে আর বাকি আছে মোটে ৯ দিন। তাই থেকে যাওয়ার আবেদনকারীদের মনে দেখা দিয়েছে সরকারি সিদ্ধান্ত নিয়ে নতুন সংশয়। দেবীরপাট গ্রামের বাসিন্দা সুন্দর বর্মনের প্রশ্ন, ‘ভিটা ছাড়ি আর যাবার নই, কিন্তু সরকার মানবে তো!’ প্রথম দফায় ভারতে যাওয়ার জন্য নাম তালিকাভুক্ত করার পরও এখন কেন তারা মত বদলেছেন, সে প্রশ্নের উত্তরে গুরুত্বপূর্ণ তথ্য উঠে আসে। জানা যায়, বর্মণদের কারও কারও বসতবাড়ি ছাড়াও ২০-২৫ বিঘা জমি আছে এ দেশে। নতুন ভূখণ্ডে যেতে হলে ওই ভূসম্পত্তি ছেড়ে যেতে হবে। অনেকের পারিবারিক আদি নিবাস বাংলাদেশে হওয়ায় এ দেশ ছেড়ে যাওয়ায় আপত্তি তো রয়েছেই। জানা যায়, ট্রাভেল পাস নিয়ে অনেকেই ইতোমধ্যে ভারতে ঘুরে এসে হতাশ হয়েছেন। যেসব সুবিধা সেখানে পাওয়ার কথা তারা শুনেছিলেন তার সঙ্গে বাস্তব মিল আছে সামান্যই। এদেরই একজন বাবুল বর্মণ। তিনিসহ নাম প্রকাশ না করার শর্তে একাধিক ব্যক্তি জানান, সেপ্টেম্বর মাসে তারা কোচবিহারের দিনহাটায় গিয়ে দেখে এসেছেন, ছিটের লোকদের জন্য দিনহাটার কৃষি মেলার পাশে ঘিঞ্জি পরিবেশে পরিবার প্রতি ১৪ ফুট দৈর্ঘ্য ও ১২ ফুট প্রস্থের দুটি করে ঘর বানানো হচ্ছে। সেইসঙ্গে সেখানে গিয়ে কাজ পাওয়ারও কোনও নিশ্চয়তা পাননি তারা। আর জমি বরাদ্দের বিষয়ে সে দেশের সরকারি সিদ্ধান্ত কী, সে ব্যাপারেও তারা কিছু জানেন না। অন্যদিকে বিলুপ্ত ছিটমহলে জমি বিক্রি আপাতত বন্ধ আছে। তাই জমিগুলো বিক্রিও করা যাচ্ছে না। বিপরীতে বাংলাদেশে বিপুল সুবিধা পেতে যাচ্ছেন সাবেক ছিটবাসীরা। বিদ্যুৎ সংযোগ ও যাতায়াতের সুব্যবস্থাসহ সকল নাগরিক সুবিধা হাতের নাগালে চলে আসছে। প্রধানমন্ত্রীও পরিদর্শনে এসে তাদের ‘একগুচ্ছ ফুল’ বলে ডেকেছেন। দাশিয়ার ছড়ার এমন অবস্থার পর বাংলা ট্রিবিউনের পক্ষে পরিদর্শন করা হয় কুড়িগ্রামের আরেক উপজেলা ভূরুঙ্গামারীতে। এর সাবেক ছিটমহল গোড়লঝাড়া থেকে ৩০ জন ভারতে যাওয়ার ট্রাভেল পাস নিলেও ইতোমধ্যে তা বাতিলের আবেদন করেছেন ছয়জন। তারাও বাংলাদেশে থেকে যাওয়ার ক্ষেত্রে এবং নাগরিকত্ব নিয়ে ভবিষ্যতে কোনও জটিলতায় পড়তে পারেন কিনা সংশয়ে রয়েছেন। তাদের সংশয়গুলোর বিষয়ে কথা হয় ছিটমহল বি‌নিময় সমন্বয় ক‌মি‌টির সাবেক সাধারণ সম্পাদক গোলাম মোস্তফার সঙ্গে। তিনি মনে করেন, দেশে থেকে যাওয়ার ব্যাপারে তাদের কোনও অসুবিধা হওয়ার কথা নয়। এখনও পর্যন্ত ৭০ জন ভারত না যাওয়ার সিদ্ধান্ত নিলেও শেষ পর্যন্ত এই সংখ্যা আরও বাড়তে পারে। বিষয়টি নিয়ে কথা বলার জন্যে ফোনে যোগাযোগ করা হয় রাজশাহীস্থ ভারতের সহকারী হাই কমিশনার সন্দ্বীপ মিত্রের সঙ্গে। মিত্র জানান, ৩০ নভেম্বরের পর উভয় দেশ আলোচনা করে তাদের ব্যাপারে সিদ্ধান্ত নেবে। তবে আশা করছি তাদের কোনও সমস্যা হবে না। কুড়িগ্রাম জেলা প্রশাসক খাঁন মো. নুরুল আমিনের সঙ্গে ফোনে যোগাযোগ করার চেষ্টা হয়। অপর পক্ষ থেকে কোনও সাড়া পাওয়া যায়নি। উল্লেখ্য, ভারতীয় সংসদে স্থলসীমান্ত চুক্তির বিলটি পাস হলে চলতি বছরের ৩১ জুলাই মধ্যরাতে ভারত-বাংলাদেশের ভেতরে অবস্থিত ১৬২ ছিটমহল বিনিময় হয়। গত ৭ ও ৮ সেপ্টেম্বর কুড়িগ্রামের ফুলবাড়ির দাশিয়ার ছড়ায় এবং ভুরুঙ্গামারীতে ভারতীয় হাইকমিশনের পক্ষ থেকে কুড়িগ্রাম জেলার বিলুপ্ত বিভিন্ন ছিটমহল থেকে ভারতে গমনেচ্ছু ২৬৪ জনকে ট্রাভেল পাস দেওয়া হয়। ৩০ নভেম্বর তার মেয়াদ উত্তীর্ণ হবে। /জেবি/এফএস/এইচকে/টিএন/", "url": "https://www.banglatribune.com/country/59004/%E0%A6%A8%E0%A6%BE%E0%A6%9F%E0%A6%BF-%E0%A6%A6%E0%A6%BF%E0%A7%9F%E0%A6%BE-%E0%A6%A1%E0%A6%BE%E0%A6%99%E0%A6%BE%E0%A6%87%E0%A6%B2%E0%A7%87%E0%A6%93", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুড়িগ্রাম প্রতিনিধি ।।", "category": "country", "language": "bn", "token_count": 519, "scraped_at": "2026-02-05T12:54:28.684289"}
{"title": "কক্সবাজারে তিন দিনের সৈকত উৎসব শুরু", "body": "পৃথিবীর দীর্ঘতম সমুদ্র সৈকত কক্সবাজার সেজেছে নতুন সাজে। ইংরেজি নববর্ষে কক্সবাজারসহ বাংলাদেশের পর্যটনশিল্পকে বিশ্বের সামনে তুলে ধরতে আয়োজন করা হয়েছে তিন দিনের সৈকত উৎসব ‘বিচ কার্নিভ্যাল’। বৃহস্পতিবার সকালে ১১টায় আনুষ্ঠানিকভাবে ‘বিচ কার্নিভ্যাল’ উদ্বোধন করেন অর্থমন্ত্রী আবুল মাল আবদুল মুহিত। সকালে জেলা প্রশাসকের কার্যালয় থেকে একটি র‌্যালি বের হয়। র‌্যালিটি কলাতলীর বিভিন্ন সড়ক প্রদক্ষিণ করে সৈকতের লাবনী পয়েন্টে গিয়ে শেষ হয়। র‌্যালিতে অংশ নেয় প্রায় দুই হাজার স্কুলশিক্ষার্থী ও সাধারণ মানুষ। এরপর লাবনী পয়েন্টে অতিথিদের সামনে নাচ, গান, মুক্তিযুদ্ধ ও অগ্রসরমান বাংলাদেশের নানা অর্জনের ওপর একটি কোরিওগ্রাফিক প্রদর্শনী তুলে ধরে কক্সবাজার বাইতুস সরফ জব্বারিয়া একাডেমির প্রায় ৪ শতাধিক শিক্ষার্থী। উদ্বোধনী অনুষ্ঠানে প্রধান অতিথির বক্তব্যে অর্থমন্ত্রী আবুল মাল আবদুল মুহিত বলেন,‘উৎসবে আসার লোভ সংবরণ করতে না পেরে গত রাতেই আমি এখানে এসে হাজির হয়েছি। এখন আনন্দের সময়ে বক্তব্য দিয়ে অত্যাচার না করে বরং দীর্ঘ তালিকা ছোট করা হয়েছে। আপনারা আনন্দ করুন।’ বিশেষ অতিথির বক্তব্যে বেসামরিক বিমান চলাচল ও পর্যটনমন্ত্রী রাশেদ খান মেনন বলেন, ‘নিজের দেশ ও আন্তর্জাতিক অঙ্গনে পর্যটনের কেন্দ্র হিসেবে বাংলাদেশকে পরিচিত করাতে চাই। যার শুরু হবে এই সমুদ্র সৈকত থেকে। ধর্মের নামে যারা মানুষে মানুষে যারা ভেদাভেদ তৈরি করছে তাদের বিরুদ্ধে সোচ্চার হতে হবে। ২০১৬ সালকে পর্যটনবর্ষ ঘোষণা করা হয়েছে। এটি ২০১৭-১৮ সাল পর্যন্ত বর্ধিত করা যেতে পারে। বিদ্যুৎ ও জ্বালানি প্রতিমন্ত্রী নসরুল হামিদ বিপু বলেন, ‘এই দেশের অর্জনের শেষ নেই। যে বৃটিশরা আমাদের শাসন করেছে, সেই দেশের সংসদে আজ তিন জন বাংলাদেশি সদস্য আছে। বিশ্বব্যাপী বাংলাদেশের অর্জন অনেক।’ উদ্বোধনী অনুষ্ঠানে স্বাগত বক্তব্য রাখেন,বাংলাদেশ ট্যুরিজম বোর্ডের প্রধান নির্বাহী আখতারুজ্জামান খান কবির। উদ্বোধনী অনুষ্ঠানের সমাপ্তি ঘোষণা করেন অনুষ্ঠানের সভাপতি কক্সবাজারের জেলা প্রশাসক আলী হোসেন। এ সময় আরও উপস্থিত ছিলেন বেসামরিক বিমান চলাচল ও পর্যটন মন্ত্রণালয়ের সচিব জনাব খোরশেদ আলম চৌধুরী,পর্যটন করপোরেশনের চেয়্যারম্যান ড. অপরূপ চৌধুরী ও কক্সবাজারের পুলিশ সুপার প্রমুখ। যৌথভাবে ‘বিচ কার্নিভ্যাল’ আয়োজন করেছে বেসামরিক বিমান চলাচল ও পর্যটন মন্ত্রণালয়, বাংলাদেশ পর্যটন করপোরেশন, ট্যুরিজম বোর্ড ও কক্সবাজার জেলা প্রশাসন। তিন দিনের এই আয়োজনে দেশেসেরা শিল্পীদের গান,স্থানীয় ক্ষুদ্র নৃ-গোষ্ঠির মনোমুগ্ধকর সাংস্কৃতিক পরিবেশনা, নাচ ও রাতের সৈকতে আতশবাজি পোড়ানোসহ রয়েছে বিভিন্ন আয়োজন। উৎসবকে ঘিরে রয়েছে মেলা, নানা ধরণের খাবারের প্রদর্শনী,লোকশিল্প প্রদর্শনী, ঘুড়ি উৎসব, বিচ ক্রিকেট টুর্নামেন্ট,বালুর ভাষ্কর্য তৈরি,আলোকচিত্র প্রদর্শনীসহ একাধিক আয়োজন। বিচসজ্জার পাশাপাশি সৈকত পরিচ্ছন্ন রাখার জন্য বিশেষ সচেনতামূলক কর্মসূচী রাখা হয়েছে। সাংস্কৃতিক অনুষ্ঠান ও কনসার্টে গাইবেন নগর বাউল, এলআরবি, জলের গান, চিরকুট, মিলা, মাকসুদ ও ঢাকা, ভাইকিংস, শফি মণ্ডল ও কিরণ চন্দ্র রায়।", "url": "https://www.banglatribune.com/country/chitagong/66017/%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%A4%E0%A6%BF%E0%A6%A8-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B8%E0%A7%88%E0%A6%95%E0%A6%A4-%E0%A6%89%E0%A7%8E%E0%A6%B8%E0%A6%AC-%E0%A6%B6%E0%A7%81%E0%A6%B0%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 372, "scraped_at": "2026-02-05T12:54:30.542092"}
{"title": "পাকিস্তান সিমলা চুক্তি ভেঙেছে: বিমানমন্ত্রী", "body": "বেসামরিক বিমান পরিবহন ও পর্যটনমন্ত্রী রাশেদ খান মেনন বলেছেন, ১৯৭১ সালের মহান মুক্তিযোদ্ধত্তর বাংলাদেশ-পাকিস্তান ও ভারতের মধ্যে সিমলায় যে চুক্তি হয় তার মূল কথা ছিল স্ব স্ব দেশ চিহ্নিত যুদ্ধাপরাধীদের বিচার করবে। সে নিরিখে বাংলাদেশ সরকার ১৯৭৩ সালে আন্তর্জাতিক যুদ্ধাপরাধ ট্রাইবুনাল আইন প্রণয়ন ও আদালত গঠন করে। চুক্তি অনুসারে মুক্তিযুদ্ধে পরাজিত ৯০ হাজার পাকিস্তানি সেনার মধ্যে চিহ্নিত ১৯৫ জন যুদ্ধাপরাধীর বিচারের দায়িত্ব পাকিস্তান সরকারের ওপর অর্পিত থাকা সত্ত্বেও তারা তা করেনি। উল্টো বাংলাদেশে যুদ্ধাপরাধীদের বিচারের রায় কার্যকর নিয়ে মিথ্যার আশ্রয় নিয়েছে দেশটি।সোমবার বিকেলে ঢাকা রিপোর্টার্স ইউনিটি (ডিআরইউ) আয়োজিত ‘স্বজনদের স্মৃতিতে শহীদ বুদ্ধিজীবী দিবস’ শীর্ষক আলোচনা সভায় প্রধান অতিথির বক্তব্যে এসব কথা বলেন মেনন।যুদ্ধাপরাধীরা কোনও অপরাধ করেনি বরং রাজনৈতিক চিন্তার প্রতিফলনে পাকিস্তানের ঐক্য ও সংহতির পক্ষে অবস্থান নিয়েছেন’ এরকম যারা বলেন তাদেরকে পাকিস্তান সরকার কর্তৃক গঠিত হামিদুর রহমান কমিশনের রিপোর্ট পড়ে দেখার অনুরোধ করেন বেসামরিক বিমান পরিবহন ও পর্যটনমন্ত্রী। তিনি বলেন, ১৯৭৩ সালে যুদ্ধাপরাধীদের বিচারের জন্য ১২টি ট্রাইবুনাল গঠিত হয়। কিন্তু ১৯৭৫’র ১৫ আগস্টে জাতির জনক বঙ্গবন্ধু শেখ মুজিবুর রহমানকে হত্যার মধ্যে দিয়ে সে উদ্যোগ শুধু ভেস্তে যায়নি, পরবর্তীতে জিয়াউর রহমান ক্ষমতায় এসে ১২ হাজার অপরাধীকে ক্ষমাও করে দেন। তিনি আরও বলেন, স্বাধীনতাত্তোর বাংলাদেশে সাংবাদিকরাই প্রথম বুদ্ধিজীবী হত্যার বিচার দাবি করেছিলেন। সে সময় শহীদ বুদ্ধিজীবী শহীদুল্লাহ কায়সারের অনুজ সাংবাদিক জহির রায়হানকে সদস্য সচিব করে এ সংক্রান্ত একটি কমিটিও গঠিত হয়েছিল। কিন্তু পরে জহির রায়হান নিখোঁজ হয়ে যাওয়ায় সে প্রক্রিয়া আর অগ্রসর হয়নি। স্বাধীন বাংলাদেশকে নেতৃত্ব ও মেধাশূন্য করে দেওয়ার জন্য সুপরিকল্পিতভাবে বুদ্ধিজীবী হত্যার নীল নকশা প্রণয়ন ও বাস্তবায়ন করা হয়। আজকের বাংলাদেশকে এগিয়ে নিতে শুধু বুদ্ধিজীবীদের স্মরণ নয় তাদের চিন্তা-চেতনাকে অনুসরণ করতে হবে। ডিআরইউ সভাপতি জামাল উদ্দিনের সভাপতিত্বে অনুষ্ঠানে বক্তব্য রাখেন সংসদ সদস্য ওয়ারসেত হোসেন বেলাল, পাবলিক সার্ভিস কমিশনের (পিএসসি) সদস্য প্রফেসর আনোয়ারা বেগম, শহীদ বুদ্ধিজীবী আবদুস সাত্তারের পুত্র সাইফুল আলম, শহীদ বুদ্ধিজীবী কাজী শামসুল হকের পুত্র কাজী সাইফুদ্দিন আব্বাস, আিরইউ’র সাবেক সভাপতি শাহেদ চৌধুরী ও ডিআরইউ’র সাধারণ সম্পাদক রাজু আহমেদ।", "url": "https://www.banglatribune.com/country/61667/%E0%A6%AA%E0%A6%BE%E0%A6%95%E0%A6%BF%E0%A6%B8%E0%A7%8D%E0%A6%A4%E0%A6%BE%E0%A6%A8-%E0%A6%B8%E0%A6%BF%E0%A6%AE%E0%A6%B2%E0%A6%BE-%E0%A6%9A%E0%A7%81%E0%A6%95%E0%A7%8D%E0%A6%A4%E0%A6%BF-%E0%A6%AD%E0%A7%87%E0%A6%99%E0%A7%87%E0%A6%9B%E0%A7%87-%E0%A6%AC%E0%A6%BF%E0%A6%AE%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 300, "scraped_at": "2026-02-05T12:54:32.471422"}
{"title": "তিনদিনের সফরে ঢাকায় কৌশিক বসু", "body": "বিশ্বব্যাংকের প্রধান অর্থনীতিবিদ ও জ্যেষ্ঠ ভাইস প্রেসিডেন্ট অধ্যাপক কৌশিক বসু শনিবার সকালে তিনদিনের বাংলাদেশ সফরে এসেছেন। বাংলাদেশ ব্যাংকের আমন্ত্রণে তিনি এই সফরে এসেছেন। ঢাকায় অবস্থানকালে বিশ্বব্যাংকের এই কর্মকর্তা রাজধানীর হোটেল সোনারগাঁওয়ে অবস্থান করবেন। বিশ্বব্যাংক ঢাকা অফিস সূত্রে জানা গেছে, সফরকালে কৌশিক বসু সমষ্টিক স্থিতিশীলতা, ব্যক্তি খাতের উন্নয়ন ও অর্থনৈতিক প্রবৃদ্ধি বিষয়ক আন্তর্জাতিক কর্মশালায় অংশগ্রহণ করবেন। এছাড়া গ্রামীণ অর্থনীতির চিত্র দেখতে মাঠ পর্যায়েও পরিদর্শন করবেন তিনি। কাল রবিবার দিনের যে কোনও সময় বিশ্বব্যাংকের আগারগাঁওস্থ ঢাকা অফিস পরিদর্শন করবেন তিনি। কৌশিক বসুর সম্ভাব্য সফরসূচিতে রয়েছে, রফতানিমুখী শিল্পের ব্যবসায়ীদের সঙ্গে বৈঠক, বাংলাদেশ ব্যাংকের প্রধান কার্যালয় পরিদর্শন, বিশ্ব অর্থনীতি, বাংলাদেশ ও আঞ্চলিক সহযোগিতা বিষয়ের ওপর বঙ্গবন্ধু আন্তর্জাতিক সম্মেলন কেন্দ্রে বক্তৃতা। এছাড়া অর্থমন্ত্রী আবুল মাল আবদুল মুহিত সঙ্গে সাক্ষাৎ এবং সবশেষে ১৫ ডিসেম্বর বিকাল ৪টায় বঙ্গবন্ধু আন্তর্জাতিক সম্মেলন কেন্দ্রে সাংবাদিকদের সঙ্গে এক সংবাদ সম্মেলনে তিনি উপস্থিত থাকবেন বলেও জানা গেছে। উল্লেখ্য, কৌশিক বসু ১৯৫২ সালের ৯ জানুয়ারি ভারতের পশ্চিমবঙ্গের কলকাতায় জন্মগ্রহণ করেন। দিল্লির সেন্ট স্টিফেন কলেজে পড়াশোনার পর লন্ডন স্কুল অব ইকোনমিকস থেকে পিএইচডি ডিগ্রি নেন এই বাঙালি অর্থনীতিবিদ। ২০১২ সালের ১ অক্টোবর তিনি বিশ্বব্যাংকের প্রধান অর্থনীতিবিদের দায়িত্ব নেন। উন্নয়নশীল দেশগুলো থেকে তিনি দ্বিতীয় ব্যক্তি হিসেবে এ পদে দায়িত্ব পালন করছেন। এর আগে তিনি ভারত সরকারের প্রধান অর্থনৈতিক উপদেষ্টা হিসেবে দায়িত্ব পালন করেন। কৌশিক বসু ভারত সরকারের পদ্মভূষণ পুরস্কারও পেয়েছেন। অর্থনীতিতে নোবেল জয়ী অমর্ত্য সেন তার একাডেমিক উপদেষ্টা। তিনি যুক্তরাষ্ট্রের কর্নেল বিশ্ববিদ্যালয়ে অধ্যাপনা করেন। ‘অর্থনীতির যুক্তিতর্ক ও গল্প’ বাংলা ভাষায় লিখিত কৌশিক বসুর একটি বিখ্যাত বই। তার লেখা একাধিক বই অক্সফোর্ড ইউনিভার্সিটি প্রেস ও প্রিন্সটন ইউনিভার্সিটি প্রেস থেকে প্রকাশিত হয়েছে। কৌশিক বসু মূলত উন্নয়ন অর্থনীতি,কল্যাণ অর্থনীতি ও শিল্প খাত নিয়ে কাজ করেন। আগামী ১৫ ডিসম্বের তার ঢাকা ছাড়ার কথা রয়েছে। /এসআই/এসএম/এসটি/", "url": "https://www.banglatribune.com/business/news/59725/%E0%A6%A4%E0%A6%BF%E0%A6%A8%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B8%E0%A6%AB%E0%A6%B0%E0%A7%87-%E0%A6%A2%E0%A6%BE%E0%A6%95%E0%A6%BE%E0%A7%9F-%E0%A6%95%E0%A7%8C%E0%A6%B6%E0%A6%BF%E0%A6%95-%E0%A6%AC%E0%A6%B8%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 266, "scraped_at": "2026-02-05T12:54:34.358734"}
{"title": "পঞ্চগড়ে পরিবহন ধর্মঘট প্রত্যাহার", "body": "পঞ্চগড়ে টানা দুইদিন চলার পর পরিবহন ধর্মঘট প্রত্যাহার করা হয়েছে। মঙ্গলবার দুপুরে ধর্মঘট প্রত্যাহার করা হয়।আগামী ১৫ ডিসেম্বরের মধ্যে মহাসড়কে তিন চাকার যানবাহন চলাচলের বিষয়ে সিদ্ধান্ত নেওয়া হবে, এমন আশ্বাসের পরিপ্রেক্ষিতে ধর্মঘট প্রত্যাহার করা হয়। ফলে দুই দিন পর যান চলাচল স্বাভাবিক হয়।জেলা মোটরমালিক সমিতির সভাপতি ইকবাল কায়সার মিন্টু জেলা প্রশাসকের আশ্বাসের ভিত্তিতে পরিবহন ধর্মঘট প্রত্যাহার করার বিষয়টি নিশ্চিত করেছেন।মঙ্গলবার সকালে জেলা প্রশাসন ও পুলিশ প্রশাসন পঞ্চগড় জেলা প্রশাসকের কার্যালয়ে মোটরমালিক সমিতি ও তিনটি শ্রমিক সংগঠনের নেতাদের নিয়ে বৈঠক করেন। পঞ্চগড় জেলা প্রশাসক মোহাম্মদ সালাহউদ্দিনের সভাপতিত্বে অনুষ্ঠিত এই সভায় উপস্থিত ছিলেন পুলিশ সুপার গিয়াস উদ্দিন আহমেদ, জেলা মোটরমালিক সমিতির সভাপতি ইকবাল কায়সার মিন্টু, সাধারণ সম্পাদক আপেল মাহমুদসহ অন্যান্য নেতারা উপস্থিত ছিলেন।পঞ্চগড় জেলা মোটর মালিক সমিতির সাধারণ সম্পাদক আলহাজ্ব আপেল মাহমুদ জানান, আগামী ১৫ ডিসেম্বরের মহাসড়ক থেকে তিন চাকার যানবাহন চলাচল বন্ধের বিষয়ে সিদ্ধান্ত নেওয়া না হলে আরও কঠোর কর্মসূচি নেওয়া হবে।উল্লেখ্য, মহাসড়কে তিন চাকার যান নছিমন, করিমন, ভটভটি, পাগলু ও ব্যাটারিচালিত রিকশা চলাচল বন্ধের দাবিতে পঞ্চগড় জেলা মোটরমালিক সমিতি ও পঞ্চগড়ের তিনটি শ্রমিক সংগঠন যৌথভাবে গত ৬ ডিসেম্বর থেকে পঞ্চগড় জেলার সকল রুটে অনিদিষ্টকালের জন্য পরিবহন ধর্মঘটের ডাক দেয়।/আরএ/এফএস/", "url": "https://www.banglatribune.com/country/59509/%E0%A6%AA%E0%A6%9E%E0%A7%8D%E0%A6%9A%E0%A6%97%E0%A6%A1%E0%A6%BC%E0%A7%87-%E0%A6%AA%E0%A6%B0%E0%A6%BF%E0%A6%AC%E0%A6%B9%E0%A6%A8-%E0%A6%A7%E0%A6%B0%E0%A7%8D%E0%A6%AE%E0%A6%98%E0%A6%9F-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%B9%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "পঞ্চগড় প্রতিনিধি", "category": "country", "language": "bn", "token_count": 179, "scraped_at": "2026-02-05T12:54:36.188037"}
{"title": "মোটরসাইকেল চালিয়ে স্কুলে যাওয়ার পথে ছাত্রের মৃত্যু", "body": "সাতক্ষীরায় মোটরসাইকেল চালাতে গিয়ে সড়ক দুর্ঘটনার শিকার হলো সাকিব হোসেন (১৪) নামের এক স্কুলছাত্র। বৃহস্পতিবার সকাল ১০টার দিকে শহরের স্টেডিয়াম ব্রিজ সংলগ্ন এলাকায় এ দুর্ঘটনা ঘটে। নিহত সাকিব সাতক্ষীরা সরকারি বালক উচ্চ বিদ্যালয়ের অষ্টম শ্রেণির ছাত্র। সে শহরের দক্ষিণ কাটিয়া এলাকার বাসিন্দা।প্রত্যক্ষদর্শীরা জানান, সকালে সাকিব মোটরসাইকেলে করে শহরের কাটিয়াস্থ সরকারি বালক উচ্চ বিদ্যালয়ের দিকে যাচ্ছিল। যাওয়ার পথে স্টেডিয়াম সেতু সংলগ্ন এলাকায় রাস্তায় দাঁড়িয়ে থাকা একটি মালবাহী ট্রাককে ওভারটেক করতে গিয়ে নিয়ন্ত্রণ হারিয়ে রাস্তাতেই পড়ে যায় সাকিব। আহত অবস্থায় স্থানীয় লোকজন তাকে সাতক্ষীরা সদর হাসপাতালে নিয়ে যায়। সেখানে চিকিৎসাধীন অবস্থায় কর্তব্যরত ডাক্তার তাকে মৃত ঘোষণা করেন।সাতক্ষীরা সদর থানার ভারপ্রাপ্ত কর্মকর্তা (ওসি) এমদাদুল হক শেখ স্কুলছাত্র সাকিবের নিহতের বিষয়টি নিশ্চিত করেছেন।", "url": "https://www.banglatribune.com/country/60371/%E0%A6%AE%E0%A7%8B%E0%A6%9F%E0%A6%B0%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2-%E0%A6%9A%E0%A6%BE%E0%A6%B2%E0%A6%BF%E0%A7%9F%E0%A7%87-%E0%A6%B8%E0%A7%8D%E0%A6%95%E0%A7%81%E0%A6%B2%E0%A7%87-%E0%A6%AF%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাতক্ষীরা প্রতিনিধি", "category": "country", "language": "bn", "token_count": 109, "scraped_at": "2026-02-05T12:54:38.081661"}
{"title": "‘যুদ্ধাপরাধীদের বিচার একটি বৃহৎ প্রয়াস’", "body": "এবিএম রফিকুল ইসলাম, ১৯৭১ সালে মুক্তিযুদ্ধের রণাঙ্গনে পাকিস্তানি বাহিনীর বিরুদ্ধে গর্জে ওঠা এক সাহসী সৈনিক। মাত্র ১৫ বছর বয়সেই তিনি দেশের সার্বভৌম রক্ষায় লড়াই করেছিলেন হানাদার বাহিনীর বিরুদ্ধে। যুদ্ধাপরাধীদের বিচার দেখে যেতে পেরে যিনি নিজেকে ভাগ্যবান মনে করেন। মুক্তিযোদ্ধা রফিকুল ইসলাম (সাটিফিকেট নং -ম-১০৩৮৪২) স্থানীয়দের কাছে একজন নাট্যকার, কথা সাহিত্যিক, সাংবাদিক ও কলাম লেখক হিসেবে পরিচিত। এই মুক্তিযোদ্ধা রণাঙ্গনের স্মৃতির টানে এখনও মাঝেমধ্যে ঘুরতে যান ভরতের সেইসব অঞ্চলে, যেসব এলাকায় ১৯৭১ সালে ছুটে বেড়িয়েছেন। রফিকুল ইসলাম বাংলাদেশ মুক্তিযোদ্ধা সংসদ নওগাঁ সদর উপজেলার পৌর এলাকার ৭, ৮ ও ৯ নম্বর ওয়ার্ড কমান্ডারের দ্বায়িত্ব পালন করছেন। ১৯৭১ সালের জুনের শেষ অথবা জুলাইয়ের প্রথম দিকে ভারতের বালুর ঘাট বাঙ্গালীপুরে ট্রেনিং করেন রফিকুল ইসলাম। এরপর সহযোগীদের সঙ্গে চলে যান পশ্চিমবঙ্গের পতিরামে। সেখানে ২১ দিনে অস্ত্র চালানো প্রশিক্ষণ নিয়ে ফিরে আসেন দেশে। দেশের প্রতি ভালোবাসার টানে ৭নং সেক্টরে মেজর নজমুল হক এবং লেফটেন্যান্ট কর্নেল কাজী নূরুজাম্মান এর নেতৃত্বে মুক্তিযুদ্ধে অংশগ্রহণ করেন। তিনি বলেন, ‘ঔপনিবেশিক সমাজ ব্যবস্থা থেকে বেরিয়ে আসা এবং সব ধরনের অত্যাচার, নির্যাতনের এবং মানুষের অধিকার প্রতিষ্ঠার জন্য যুদ্ধে অংশগ্রহণ করেছেন।’ সম্মুখ যুদ্ধের সময় চোখের সামনে তার বন্ধু দরিস উদ্দিনকে মারা যেতে দেখেছেন। বেশ ক’বার প্রাণে বেঁচে গেছেন পাকিস্তানি হানাদার বাহিনীর নৃশংসতা থেকে। ‘৭১ সালের ডিসেম্বরে বিজযের আগে স্থানীয় মুক্তিযোদ্ধা সংগঠক জালাল চৌধুরীর নেতৃত্বে রফিকুল ইসলাম নওগাঁর তৎকালীন কালেক্টরেট আক্রমণ করেন। জগৎসিংহপুর গ্রামে অবস্থান নেন তারা। মাঝখানে শাখা যমুনা নদী রেখে এক পাশে অবস্থান নিয়ে তাক করেন পাকিস্তানি বাহীনিকে। সকাল থেকে রাত প্রায় ৮টা পর্যন্ত চলে সম্মুখ যুদ্ধ। এ লড়াইয়ে ৮ মুক্তিযোদ্ধা শহীদ হোন। দেশ স্বাধীনের ৪৪ বছর পরও দেশের তথা দেশের মানুষের মঙ্গলে নিজেকে বিভিন্নভাবে নিয়োজিত রেখেছেন রফিকুল ইসলাম। তিনি কখনও নাট্যমঞ্চে, কখনও লেখনিতে তুলে ধরেছেন সমাজের অন্যায়-অবিচার। যুদ্ধাপরাধীর বিচার দেখে যেতে পেরে নিজেকে ভাগ্যবান মনে করেন তিনি। তবে বিচার আরও আগে শুরু হওয়া উচিত ছিলো উল্লেখ করে বলেন, ‘দেরিতে হলেও যুদ্ধাপরাধীর বিচার হচ্ছে এটি জাতিকে কলঙ্ক মুক্ত করার একটি বৃহৎ প্রয়াস।’ এ মুক্তিযোদ্ধা আরও বলেন, ‘আমরা যারা বঙ্গবন্ধুর ডাকে এবং তার অনুপ্রেরণায় অনুপ্রাণিত হয়ে যুদ্ধ করেছি তাদের প্রধান উদ্দেশ্য ছিলো স্বাধীনতা অর্জন করা। দেশ স্বাধীনের পর আমরা শোষণ, নির্যাতন, দুর্নীতি ও ক্ষুধামুক্ত সোনার বাংলা দেখতে চেয়েছিলাম। কিন্তু বাস্তবে আমরা তেমনটি দেখতে পাই না।’", "url": "https://www.banglatribune.com/country/59713/%E2%80%98%E0%A6%AF%E0%A7%81%E0%A6%A6%E0%A7%8D%E0%A6%A7%E0%A6%BE%E0%A6%AA%E0%A6%B0%E0%A6%BE%E0%A6%A7%E0%A7%80%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%9A%E0%A6%BE%E0%A6%B0-%E0%A6%8F%E0%A6%95%E0%A6%9F%E0%A6%BF-%E0%A6%AC%E0%A7%83%E0%A6%B9%E0%A7%8E-%E0%A6%AA%E0%A7%8D%E0%A6%B0%E0%A7%9F%E0%A6%BE%E0%A6%B8%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খন্দকার রউফ, নওগাঁ", "category": "country", "language": "bn", "token_count": 341, "scraped_at": "2026-02-05T12:54:39.955448"}
{"title": "মুন্সীগঞ্জে ভাইয়ের হাতে ভাই খুন", "body": "গজারিয়া উপজেলার আড়ালিয়া গ্রামে আজ সকালে বাড়ির সীমানা ও দেনা-পাওনা নিয়ে বিরোধের জের ধরে ভাইয়ের হাতে ভাই খুন হওয়ার অভিযোগ পাওয়া গেছে।পুলিশ ও স্থানীয় সূত্রে জানা যায়, বিল্লাল হোসেন (৫০) ও মুকবুল হোসেনের (৪২) মধ্যে রবিবার সকালে বাড়ির সীমানা ও লেনদেন নিয়ে ঝগড়ার হয়। এর এক পর্যায়ে মুকবুল হোসেনের ঘুষিতে আহত বড় ভাই বিল্লাল হোসেনকে উপজেলা স্বাস্থ্য কমপ্লেক্সে নেওয়ার পর দায়িত্বরত চিকিৎসক বিল্লালকে মৃত ঘোষণা করা হয়। গজারিয়া থানার পরিদর্শক (তদন্ত) মো. হেলাল উদ্দিন ঘটনার সত্যতা নিশ্চিত করে বলেন, পুলিশের ঊর্ধ্বতন কর্মকর্তারা ঘটনাস্থলে রয়েছেন। মরদেহ পুলিশ হেফাজতে আছে।", "url": "https://www.banglatribune.com/country/60129/%E0%A6%AE%E0%A7%81%E0%A6%A8%E0%A7%8D%E0%A6%B8%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AD%E0%A6%BE%E0%A6%87%E0%A7%9F%E0%A7%87%E0%A6%B0-%E0%A6%B9%E0%A6%BE%E0%A6%A4%E0%A7%87-%E0%A6%AD%E0%A6%BE%E0%A6%87-%E0%A6%96%E0%A7%81%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ প্রতিনিধি", "category": "country", "language": "bn", "token_count": 88, "scraped_at": "2026-02-05T12:54:41.833879"}
{"title": "বাবা হলেন সন্ধি, ফুপু স্বাগতা-সভ্যতা", "body": "সানু পরিবারে রোশনী হয়ে এসেছে সংস্কৃতি।কন্যাসন্তানের বাবা হয়েছেন সংগীতশিল্পী সন্ধি। বৃহস্পতিবার বিকালে ৫টা ৩৭ মিনিটে রাজধানীর স্কয়ার হাসপাতালে এ নবজাতকের মুখ দেখেন সন্ধি-ঊর্মি। এর ফলে অভিনেত্রী স্বাগতা ও সংগীতশিল্পী সভ্যতা হলেন ফুপু। সন্ধি জানালেন, মা ও মেয়ে দুজনই সুস্থ আছেন। শিগগির নতুন অতিথিকে নিয়ে বাসায় ফিরবেন তারা। বাবা হওয়ার এ আনন্দঘন মুহূর্ত সন্ধি তুলে ধরলেন এভাবে, ‘এটা আসলে বলে বোঝানোর মতো অনুভূতি নয়। আমার বাবা (সংগীত শিক্ষক ও শিল্পী খোদাবক্স সানু) বেঁচে থাকলে দেখতে পেতেন নতুন সানু এসেছে। সন্তানের পুরো নাম রেখেছি সংস্কৃতি সানু। আমাদের পরিবার ও নতুন অতিথির জন্য সবার কাছে দোয়া চাই।' সন্ধি ও ঊর্মি ভালোবেসে চলতি বছরের ২ এপ্রিল বিয়ে করেন। তাদের সম্পর্কের ১০ বছর পূর্তিতে বিয়ের মাধ্যমে জীবনের নতুন অধ্যায় শুরু করেন তারা।", "url": "https://www.banglatribune.com/entertainment/62625/%E0%A6%AC%E0%A6%BE%E0%A6%AC%E0%A6%BE-%E0%A6%B9%E0%A6%B2%E0%A7%87%E0%A6%A8-%E0%A6%B8%E0%A6%A8%E0%A7%8D%E0%A6%A7%E0%A6%BF-%E0%A6%AB%E0%A7%81%E0%A6%AA%E0%A7%81-%E0%A6%B8%E0%A7%8D%E0%A6%AC%E0%A6%BE%E0%A6%97%E0%A6%A4%E0%A6%BE-%E0%A6%B8%E0%A6%AD%E0%A7%8D%E0%A6%AF%E0%A6%A4%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 117, "scraped_at": "2026-02-05T12:54:43.649166"}
{"title": "চারতলা ভবন হেলে পড়েছে মোহাম্মদপুরে", "body": "রাজধানীর মোহাম্মদপুরের তাজমহল রোডে একটি চারতলা ভবন হেলে পড়েছে। খবর পেয়ে ফায়ার সার্ভিস ও পুলিশ ঘটনাস্থলে গিয়ে ভবনের বাসিন্দাদের সরে যেতে সহযোগিতা করছেন। সাম্প্রতিক ভূমিকম্পের প্রভাবে ভবনটি হেলে পড়তে পারে বলে ধারণা করছেন বিশেষজ্ঞরা।মোহাম্মদপুর থানার ওসি জামাল উদ্দিন মীর বাংলা ট্রিবিউনকে জানান, তাজমহল রোডে হেলে পড়া ভবনের বাসিন্দাদের সরিয়ে নিতে ফায়ার সার্ভিসের সঙ্গে তারাও কাজ করছেন। বাড়ির মালিককেও তার ভাড়াটিয়াদের সরে যেতে সহযোগিতা করতে বলে দিয়েছেন।স্থানীয়রা জানান, মোহাম্মদপুরের তাজমহল রোডের থানার ১৯/৪ নম্বরের চারতলা ভবনটি বিকাল চারটার দিকে হঠাৎ পাশের একটি ভবনে হেলে পড়ে। এতে ওই ভবন ও আশে-পাশের ভবনের বাসিন্দাদের মধ্যে আতঙ্ক ছড়িয়ে পড়ে।ফায়ার সার্ভিস সদর দফতরের ডিউটি অফিসার ভজন সরকার বাংলা ট্রিবিউনকে জানান, খবর পেয়ে তাদের দু’টি ইউনিট ঘটনাস্থলে যায়। তারা ভবনটির বাসিন্দাদের সবাইকে নিরাপদে নামিয়ে এনেছেন। রাজউকের পরিচালক (উন্নয়ন নিয়ন্ত্রণ) প্রকৌশলী মো. গোলাম মোস্তফা বাংলা ট্রিবিউনকে বলেন, ইতোমধ্যে সব বাসিন্দাকে সরিয়ে ভবনটিকে তালাবদ্ধ করে দেওয়া হয়েছে। ভবনটি ভেঙ্গে দ্রুত অপসারনের জন্য মালিককে বলা হয়েছে। সাম্প্রতিক ভূমিকম্পের প্রভাবে ভবনটি হেলে পড়তে পারে তার ধারণা। এছাড়া ভবনটি ত্রিশ বছরেরও বেশি পুরনো। হেলে পড়ার কারণ তদন্ত সাপেক্ষে বিস্তারিত বলা যাবে বলে জানান তিনি।", "url": "https://www.banglatribune.com/country/68367/%E0%A6%9A%E0%A6%BE%E0%A6%B0%E0%A6%A4%E0%A6%B2%E0%A6%BE-%E0%A6%AD%E0%A6%AC%E0%A6%A8-%E0%A6%B9%E0%A7%87%E0%A6%B2%E0%A7%87-%E0%A6%AA%E0%A7%9C%E0%A7%87%E0%A6%9B%E0%A7%87-%E0%A6%AE%E0%A7%8B%E0%A6%B9%E0%A6%BE%E0%A6%AE%E0%A7%8D%E0%A6%AE%E0%A6%A6%E0%A6%AA%E0%A7%81%E0%A6%B0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 173, "scraped_at": "2026-02-05T12:54:45.508729"}
{"title": "মানিকগঞ্জে বিশেষ অভিযানে ৪ বিএনপি নেতা আটক", "body": "মানিকগঞ্জ জেলার বিভিন্ন উপজেলায় বিশেষ অভিযান চালিয়ে চার বিএনপি নেতা কর্মীকে আটক করেছে পুলিশ। বুধবার দিনগত রাত থেকে বৃহস্পতিবার ভোর পর্যন্ত এদের আটক করা হয় বলে জেলা পুলিশের বিশেষ শাখা থেকে পাঠানো এক প্রেস বিজ্ঞপ্তিতে জানানো হয়েছে।আটককৃতরা হলেন, মানিকগঞ্জ সদর থানার ভাটবাউর এলাকার বিএনপি কর্মী মহিদুর রহমান মহি (২৬), সিংগাইর উপজেলার লক্ষীপুর গ্রাম থেকে বিএনপি কর্মী মোঃ কবির (৩৫), শিবালয় উপজেলার ষাটঘড় তেওতা এলাকা থেকে বিএনপি নেতা রায়হান উদ্দিন ঘড়ি (৫০) ও হরিরামপুর উপজেলা থেকে উপজেলা ছাত্রদলের সাবেক সাহিত্য সম্পাদক বর্তমান বিএনপি নেতা মোঃ মহিউদ্দিন খান মঞ্জু (৪৫)।সংশ্লিষ্ট থানায় আটকৃতদের বিরুদ্ধে আইনানুগ ব্যবস্থা প্রক্রিয়াধীন বলে পুলিশের পক্ষ থেকে জানানো হয়েছে।", "url": "https://www.banglatribune.com/country/60191/%E0%A6%AE%E0%A6%BE%E0%A6%A8%E0%A6%BF%E0%A6%95%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A7%AA-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%A8%E0%A7%87%E0%A6%A4%E0%A6%BE-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মানিকগঞ্জ প্রতিনিধি", "category": "country", "language": "bn", "token_count": 100, "scraped_at": "2026-02-05T12:54:47.514289"}
{"title": "অনুমোদিত মূলধন শত কোটি করার সুপারিশ", "body": "রাষ্ট্রায়ত্ত প্রতিষ্ঠান বাংলাদেশ পেট্রোলিয়াম করপোরেশনের (বিপিসি) অনুমোদিত মূলধন আরও বৃদ্ধির সুপারিশ করেছে সংসদীয় কমিটি।মঙ্গলবার বিদ্যুৎ, জ্বালানি ও খনিজ সম্পদ মন্ত্রণালয় সম্পর্কিত সংসদীয় স্থায়ী কমিটির বৈঠকে এ সুপারিশ করা হয়।বৈঠকে অংশ নেন কমিটির সভাপতি তাজুল ইসলামের, সদস্য ও বিদ্যুৎ প্রতিমন্ত্রী নসরুল হামিদ, হুইপ আতিউর রহমান আতিক, আবু জাহির, এম আবদুল লতিফ, আ ফ ম বাহাউদ্দিন নাছিম, মো. শিবলী সাদিক, এবিএম রুহুল আমিন হাওলাদার এবং নাসিমা ফেরদৌসী।সংসদ সচিবালয়ের এক সংবাদ বিজ্ঞপ্তিতে জানানো হয়, এ বিষয়ক খসড়া আইন সম্প্রতি সংসদে তোলা হয়েছে।ওই আইনে অনুমোদিত মূলধন বাড়িয়ে ১০০ কোটি টাকা করার বিধান সংযোজনের সুপারিশ করেছে কমিটি। যদিও খসড়া আইনে এ করপোরেশনের অনুমোদিত মূলধন পাঁচ কোটি টাকা করার কথা বলা হয়। তবে সংসদীয় কমিটি মনে করছে, এর পরিমাণ হওয়া উচিৎশত কোটি টাকা। বর্তমানে এ করপোরেশনের অনুমোদিত মূলধন এক কোটি টাকা। ‘পেট্রোলিয়াম করপোরেশন বিল-২০১৫’ অক্টোবর মাসে সংসদে উত্থাপন করেন বিদ্যুৎ প্রতিমন্ত্রী নসরুল হামিদ বিপু। বিলটি যাচাই-বাছাই করতে পাঠনো হয় সংসদীয় কমিটিতে। বিপিসি ১৯৭৬ সালে জারি এক অধ্যাদেশের আলোকে এতদিন চলে আসছে। সম্প্রতি এ অধ্যাদেশটি বাতিল করা হয়। অধ্যাদেশটিতে বিধান ছিল করপোরেশনে একজন চেয়ারম্যান এবং পাঁচজন পরিচালক থাকবে । নতুন আইনের খসড়ায় বলা হয়েছে, একজন চেয়ারম্যান ও আটজন পরিচালক রাখার কথা।", "url": "https://www.banglatribune.com/business/62369/%E0%A6%85%E0%A6%A8%E0%A7%81%E0%A6%AE%E0%A7%8B%E0%A6%A6%E0%A6%BF%E0%A6%A4-%E0%A6%AE%E0%A7%82%E0%A6%B2%E0%A6%A7%E0%A6%A8-%E0%A6%B6%E0%A6%A4-%E0%A6%95%E0%A7%8B%E0%A6%9F%E0%A6%BF-%E0%A6%95%E0%A6%B0%E0%A6%BE%E0%A6%B0-%E0%A6%B8%E0%A7%81%E0%A6%AA%E0%A6%BE%E0%A6%B0%E0%A6%BF%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 184, "scraped_at": "2026-02-05T12:54:49.634876"}
{"title": "ফরিদপুরে জমি নিয়ে সংঘাত, আহত ১৫", "body": "ফরিদপুরে জমিজমা সংক্রান্ত বিরোধের জের ধরে দুদল গ্রামবাসীর মধ্যে সংঘর্ষের ঘটনা ঘটেছে। শনিবার রাতে নগরকান্দা উপজেলার কোদালিয়া শহীদনগর ইউনিয়নের আটকাহুনিয়া গ্রামে এই ঘটনা ঘটে। এসময় মহিলাসহ প্রায় ১৫ জন আহত হন।কোদালিয়া থানার চেয়ারম্যারন মো. রফিকুজ্জামান ঘটনার সত্যতা নিশ্চিত করে জানান, নগরকান্দা থানা পুলিশ পরে ঘটনাস্থলে গিয়ে পরিস্থিতি নিয়ন্ত্রণে আনে। আহতদেরকে নগরকান্দা উপজেলা স্বাস্থ্য কমপ্লেক্সে ভর্তি করা হয়েছে। এলাকায় বর্তমানে থমথমে অবস্থা বিরাজ করছে। আহতদের মধ্যে যাদের পরিচয় পাওয়া গেছে তারা হলেন, রবিউল (৩০), হারুন মোল্লা (৫৫), রাজ্জাক মোল্লা (২৮), সাহিদ মোল্লা (৪৫), রাজু ( ১৮) এবং রাজিয়া (৩৮)। স্থানীয়রা জানায়, শনিবার রাত ৮ টার দিকে স্থানীয়দের মধ্যে জমি মাপা নিয়ে কথা কাটাকাটির এক পর্যায়ে আটকাহুনিয়া গ্রামের হারুন মোল্লার গ্রুপের সঙ্গে রাজ্জাক মোল্লার গ্রুপের সংঘর্ঘ হয়। এসময় উভয় দল সড়কি, রামদাসহ বিভিন্ন দেশীয় অস্ত্র নিয়ে প্রায় আধঘণ্টা সংঘর্ষ করে।", "url": "https://www.banglatribune.com/country/dhaka/66829/%E0%A6%AB%E0%A6%B0%E0%A6%BF%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%9C%E0%A6%AE%E0%A6%BF-%E0%A6%A8%E0%A6%BF%E0%A7%9F%E0%A7%87-%E0%A6%B8%E0%A6%82%E0%A6%98%E0%A6%BE%E0%A6%A4-%E0%A6%86%E0%A6%B9%E0%A6%A4-%E0%A7%A7%E0%A7%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফরিদপুর প্রতিনিধি", "category": "country", "language": "bn", "token_count": 128, "scraped_at": "2026-02-05T12:54:53.253326"}
{"title": "হাজীগঞ্জে ৮ গোডাউনে অগ্নিকাণ্ড, ব্যাপক ক্ষয়ক্ষতি", "body": "চাঁদপুরের হাজীগঞ্জ বাজারে ভয়াবহ অগ্নিকাণ্ডে ব্যাপক ক্ষয়ক্ষতি হয়েছে। সোমবার রাত ৮টার দিকে বাজারের একটি পাটের গুদাম থেকে আগুনের সূত্রপাত ঘটে। মুহূর্তের মধ্যে আগুনের লেলিহান শিখা চারদিকে ছড়িয়ে পড়ে। অগ্নিকাণ্ডে প্রায় দেড় কোটি টাকার ক্ষয়ক্ষতি হয়েছে বলে জানিয়েছেন ব্যবসায়ীরা।অগ্নিকাণ্ডের খবর পেয়ে হাজীগঞ্জ ফায়ার সার্ভিস আগুন নিয়ন্ত্রণে আনতে চেষ্টা করে ব্যর্থ হয়। পরে কচুয়া, শাহরাস্তি ও চাঁদপুর থেকে ফায়ার সার্ভিসের অতিরিক্ত ৩টি ইউনিট এসে প্রায় ১ ঘণ্টা চেষ্টা চালিয়ে আগুন নিয়ন্ত্রণে আনে।হাজীগঞ্জ ফায়ার সার্ভিস সূত্রে জানা গেছে, বৈদ্যুতিক শর্টসার্কিট থেকে আগুনের সূত্রপাত বলে প্রাথমিকভাবে ধারণা করা হচ্ছে। অগ্নিকাণ্ডে বাজার ব্যবসায়ী বারেকের পাটের গুদাম, মিজানের কাগজের গুদাম, হারেছের তুলার গোডাউন, সিরাজের পাটের গোডাউন, মালেক তালুকদারের কাঠের গোডাউন, আক্কাস উদ্দিনের পাটের গোডাউন ও রূপা প্লাস্টিক কারখানা আগুনে সম্পূর্ণ ভস্মিভূত হয়ে যায়। অগ্নিকাণ্ডে কোন হতাহতের ঘটনা ঘটেনি। হাজীগঞ্জ বাজার ব্যবসায়ী সমিতির সভাপতি আহসান হাবিব অরুন জানান, তার গোডাউনে অনেক পাট ছিলো। এ অগ্নিকাণ্ডে বেশ কয়েকটি ব্যবসা প্রতিষ্ঠান পুড়েছে। এতে প্রায় দেড় কোটি টাকার ক্ষয়ক্ষতি হয়েছে।", "url": "https://www.banglatribune.com/country/67137/%E0%A6%B9%E0%A6%BE%E0%A6%9C%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A7%AE-%E0%A6%97%E0%A7%8B%E0%A6%A1%E0%A6%BE%E0%A6%89%E0%A6%A8%E0%A7%87-%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%95%E0%A6%BE%E0%A6%A3%E0%A7%8D%E0%A6%A1-%E0%A6%95%E0%A7%8D%E0%A6%B7%E0%A6%A4%E0%A6%BF-%E0%A6%AA%E0%A7%8D%E0%A6%B0%E0%A6%BE%E0%A7%9F-%E0%A6%A6%E0%A7%87%E0%A7%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁদপুর প্রতিনিধি", "category": "country", "language": "bn", "token_count": 150, "scraped_at": "2026-02-05T12:54:55.318469"}
{"title": "ভূমি জরিপ শুরু করেছে বাংলাদেশ ও ভারত", "body": "সীমানা নির্ধারণের লক্ষ্যে সীমান্তে ভারতের উত্তরবঙ্গের জলপাইগুড়ি জেলায় জরিপ চালাচ্ছে বাংলাদেশ ও ভারত কর্তৃপক্ষ। ভারতের জরিপ কর্মকর্তারা দক্ষিণ বেরুবাড়ি গ্রাম পঞ্চায়েতে পৌঁছেছেন বলে জানিয়েছে ভারতের সংবাদমাধ্যম দ্য হিন্দু। ভবিষ্যতে সংঘাত এড়াতে নির্ধারিত সীমা অনুযায়ী খুঁটি বসানো হবে। সীমা নির্ধারণের এই প্রক্রিয়া ১৯৪৭ সালে ব্রিটিশ আইনজ্ঞ কাইরিল জন রেডক্লিফের করা ত্রুটিপূর্ণ ভাগাভাগির কারণে তৈরি হওয়া সংকটের সমাধান করবে বলে আশা করা হচ্ছে। চলতি বছর জুন মাসে ২০১১ সালের প্রটোকলের ভিত্তিতে বিতর্কিত এলাকাগুলো শনাক্ত করার বিষয়ে একমত হয় ভারত ও বাংলাদেশ। এই ঐক্যমত্যের ফলেই বর্তমান জরিপটি চালানো হচ্ছে, ২০১৬ সালের মধ্যে জরিপটি সম্পূর্ণ হওয়ার কথা। ভারত সূত্র দ্য হিন্দুকে জানায়, জ্যেষ্ঠ কর্মকর্তা বিশ্বনাথ চক্রবর্তীর নেতৃত্বে দুই দেশের সীমান্তরক্ষীরা এই জরিপে অংশ নিয়েছে। গত সপ্তাহ থেকে শুরু হওয়া এই জরিপের ফলাফলের প্রেক্ষিতে বেরুবাড়ি গ্রামের অধীনে ৫টি গ্রামে ১০ টি মূল খুঁটি এবং ১১০ টি সম্পূরক খুঁটি স্থাপন করা হবে। জেলা প্রশাসক কর্তৃপক্ষের সহায়তায় খুঁটি তৈরি ও দরপত্র বিষয়ক প্রক্রিয়া সম্পন্ন হয়। উল্লেখ্য, ২০১১ সালের প্রটোকল অনুযায়ী পশ্চিমবঙ্গ ছাড়াও আসাম, মেঘালয় ও ত্রিপুরায় একই পদ্ধতিতে সীমা নির্ধারণ করা হবে। সূত্রঃ দ্য হিন্দু।", "url": "https://www.banglatribune.com/country/62295/%E0%A6%AD%E0%A7%82%E0%A6%AE%E0%A6%BF-%E0%A6%9C%E0%A6%B0%E0%A6%BF%E0%A6%AA-%E0%A6%B6%E0%A7%81%E0%A6%B0%E0%A7%81-%E0%A6%95%E0%A6%B0%E0%A7%87%E0%A6%9B%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6-%E0%A6%93-%E0%A6%AD%E0%A6%BE%E0%A6%B0%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিদেশ ডেস্ক", "category": "country", "language": "bn", "token_count": 168, "scraped_at": "2026-02-05T12:54:57.229825"}
{"title": "ভোটকেন্দ্রে স্থাপিত সিসি ক্যামেরা চুরি", "body": "নির্বাচনকে সামনে রেখে লক্ষ্মীপুরে একটি ভোটকেন্দ্রে স্থাপিত সিসি ক্যামেরা চুরি হয়েছে। সদর উপজেলার কুশাখালি ইউনিয়নের দক্ষিণ ছিলাদী সরকারি প্রাথমিক বিদ্যালয়ের ভোটকেন্দ্রে এ ঘটনা ঘটে। ওই কেন্দ্র থেকে দুটি সিসি ক্যামেরা চুরি হয়েছে। বুধবার (৪ ফেব্রুয়ারি) রাতে বিদ্যালয়ের ভারপ্রাপ্ত প্রধান শিক্ষক চুরির বিষয়টি নিশ্চিত করে জানান, এ ঘটনায় থানায় লিখিত অভিযোগ দায়ের করা হয়েছে। অভিযোগ সূত্রে জানা যায়, দক্ষিণ ছিলাদী সরকারি প্রাথমিক বিদ্যালয়ের ভোটকেন্দ্রে মোট তিনটি সিসি ক্যামেরা স্থাপন করা হয়েছিল। বৃহস্পতিবার (২৯ জানুয়ারি) বিকাল ৪টায় নির্ধারিত সময়ে স্কুল ছুটি দিয়ে শিক্ষকরা চলে যান। এরপর টানা তিন দিন স্কুল বন্ধ ছিল। সোমবার (২ ফেব্রুয়ারি) সকালে বিদ্যালয়ে এসে শিক্ষকরা দেখতে পান, নিচতলায় স্থাপিত তিনটি সিসি ক্যামেরার মধ্যে দুটি খুলে নিয়ে গেছে দুর্বৃত্তরা। বিদ্যালয়ের ভারপ্রাপ্ত প্রধান শিক্ষক মোসাম্মদ মমতাজ বেগম বলেন, ‘বৃহস্পতিবার নিয়ম অনুযায়ী স্কুল বন্ধ করে আমরা বাড়ি চলে যাই। তিন দিন পর সোমবার এসে দেখি ভোটের জন্য লাগানো দুটি সিসি ক্যামেরা চুরি হয়ে গেছে। বিষয়টি তাৎক্ষণিকভাবে প্রশাসনকে জানানো হয়েছে এবং থানায় লিখিত অভিযোগ করা হয়েছে।’ এ বিষয়ে লক্ষ্মীপুর জেলা সহকারী রিটার্নিং অফিসার ও সদর উপজেলা নির্বাহী অফিসার ক্যাথোয়াইপ্রু মারমা বলেন,‘বিষয়টি আমার জানা আছে এবং এ বিষয়ে থানায় অভিযোগ করা হয়েছে।’", "url": "https://www.banglatribune.com/country/932593/%E0%A6%AD%E0%A7%8B%E0%A6%9F%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87-%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%BF%E0%A6%A4-%E0%A6%B8%E0%A6%BF%E0%A6%B8%E0%A6%BF-%E0%A6%95%E0%A7%8D%E0%A6%AF%E0%A6%BE%E0%A6%AE%E0%A7%87%E0%A6%B0%E0%A6%BE-%E0%A6%9A%E0%A7%81%E0%A6%B0%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি", "category": "country", "language": "bn", "token_count": 179, "scraped_at": "2026-02-05T12:54:58.845742"}
{"title": "গাজীপুরের সেই জঙ্গি আস্তানা", "body": "র‌্যাবের অভিযানে গত রবিবার (২৭ ডিসেম্বর) গাজীপুরের বাইপাস এলাকার যুগীতলা গ্রামের একটি জঙ্গি আস্তানায় মারা যান দুই জঙ্গি। এখন পর্যন্ত তাদের নাম-পরিচয় জানা যায়নি। ঘটনার একদিন পরই বেওয়ারিশ হিসেবে ওই দু’জনের লাশ আঞ্জুমান মফিদুল ইসলাম গাজীপুরের সরকারি কবরস্থানে দাফন করে। ঘটনার পর থেকেই গাজীপুরের জঙ্গি আস্তানা নিয়ে জনমনে নানা কৌতূহলের জন্ম দিয়েছে। জঙ্গিদের আস্তানাটি দেখতে আশে-পাশের লোকজন ছাড়াও সেখানে যাচ্ছেন অনেকে।দুর্ধর্ষ জঙ্গিদের এই আস্তানা নিয়ে এলাকাবাসী বাংলা ট্রিবিউনকে নানা তথ্য দেন। আস্তানাটি দেখতে কেমন সেটাও জানিয়েছেন তারা। যুগীতলা এলাকায় যে ঘরটি লক্ষ করে র‌্যাব অভিযান চালিয়েছিল, সেটি স্থানীয় অপরাধী ও মাদকসেবীদের আখড়া ছিল। দিনে-রাতে চলত অসামাজিক কর্মকাণ্ড। কোন সময় জঙ্গিরা সেই ঘরটিকে আস্তানা বানিয়েছিলেন, তা জানাতে পারেননি এলাকাবাসী।গাজীপুর সিটি করপোরেশনের ভোগড়া বাইপাস থেকে প্রায় আড়াই কিলোমিটার পূর্বদিকে জয়দেবপুর-চট্টগ্রাম বিশ্ব রোডের উত্তর পাশে নতুন আবিষ্কৃত জঙ্গি আস্তানাটির অবস্থান। টঙ্গী কলেজ গেট এলাকার মৃত মফিজ উদ্দিন বেপারীর ছেলে সাইফুল ইসলাম ওই জমিটির মালিক। ২৬ শতক জমির চারদিকে দেয়াল দিয়ে এক কোনায় ছোট্ট ওই ঘরটি নির্মাণ করেন। যুগীতলা গ্রামের হাজী আব্দুল মালেক জানান, প্রায় আট বছর আগে সাইফুল ইসলাম তার জমিতে দখল বজায় রাখার জন্য সীমানা প্রাচীরসহ একটি ঘর নির্মাণ করেন। এলাকায় চুরি-ডাকাতি হলে অপরাধীরা কিছু সময়ের জন্য সেখানে গা ঢাকা দিতেন। একটি প্লটের এক কোনে এক কক্ষ বিশিষ্ট ১২/১৪ ফিটের ঘরটি একচালা টিনের। তৈরি ঘরটির দরজা থাকলেও সেটা সবসময় খোলাই থাকত। দুই পাশে জানালা থাকলেও সেগুলোয় কোনও দরজা ছিল না। ওই ঘরের ভেতরেই দুর্ধর্ষ জঙ্গিরা আস্তানা গেড়েছিলেন বলে জানায় র‌্যাব। স্থানীয় বাসিন্দা ও আইনের ছাত্র লিটন জানান, ঘরটি নির্মাণের পর অপরাধীরা তাদের অপকর্মের আস্তানা হিসেবে ব্যবহার করতেন। তারা নানা অসামাজিক কার্যকলাপ চালাতেন সেখানে। যে কারণে সন্ধ্যার পর যুগীতলা-মোগড়খাল সড়ক দিয়ে স্থানীয় লোকজন যাতায়াত করতেও ভয় পেতেন। প্রায়ই সন্ধ্যার আগে অথবা দিনে যাদের এ ঘরে যেতে দেখা যেত, তারা ছিলেন অপরিচিত। ঝামেলায় পড়তে পারেন এজন্য তাদের উদ্দেশ্য কী—তাও কেউ কখনও জানার চেষ্টা করেনি। স্কুল ছাত্র জিহাদ জানান, ঘরটি মাদকসেবীদের আস্তানা হিসেবেই এলাকা হিসেবেই মানুষ জানত। গ্রামের আরেক বাসিন্দা ইব্রাহীম জানান, প্রায় দেড় মাস আগে যুগীতলা এলাকার কফু ও বিপ্লবের দুটি গরু চুরির সময় পুলিশ গুলি করে গরু দুটি উদ্ধার করেছে। তারও চারটি গরু চুরি হয়েছে। জয়দেবপুর-চট্টগ্রাম সড়কের যুগীতলা এলাকায় রাস্তার পাশের গাছ কেটে সড়কে ফেলে ব্যারিকেড দিয়ে ডাকাতি করে দুর্বৃত্তরা। যুগীতলার বাসিন্দা সানোয়ার হোসেন জানান, এলাকায় রোড ডাকাতি ও চুরি-ছিনতাইয়ের ঘটনা নতুন নয়। প্রায়ই এরকম হয়। সন্ধ্যার পর অন্ধকার নেমে আসলে যুগীতলা মোড় থেকে কলম্বিয়া রাস্তার আশপাশের এলাকায় ভুতুড়ে পরিবেশের সৃষ্টি হয়। এ সুযোগে দুর্বৃত্তরা ওই ঘরটিকে নানা অপকর্মে ব্যবহার করে। এ ঘর থেকেই এলাকায় চুরি-ডাকাতির পরিকল্পনা করে তারা। কমিউনিটি পুলিশিং ব্যবস্থা চালুর পরও অপকর্মের সঙ্গে জড়িতদের চিহ্নিত ও উচ্ছেদ করা যায়নি। যুগীতলা মোড় থেকে কলম্বিয়া রাস্তার আশপাশের এলাকায় সড়ক বাতির ব্যবস্থা করা হলে অপরাধীদের আনাগোনা এবং অপরাধমূলক কর্মকাণ্ড অনেকটা কমে যেত। গত ২৭ ডিসেম্বর রবিবার রাতে র‌্যাবের পক্ষ থেকে গাজীপুরের বাইপাস চৌরাস্তা থেকে ভোগড়া মোড় সংলগ্ন যুগীতলা গ্রামের একটি পরিত্যক্ত বাড়িতে অভিযান চালানো হয়। জঙ্গি সদস্যদের আস্তানা রয়েছে এমন খবরের ভিত্তিতে র‌্যাব সেখানে অভিযান চালায়। এ সময় র‌্যাবকে লক্ষ করে বোমা হামলা চালান জঙ্গিরা। এ সময় র‌্যাব পাল্টা গুলি চালালে সেখানে দু’জন নিহত হন। এ ব্যাপারে গাজীপুর সিটি করপোরেশনের ১৭ নং ওয়ার্ড কাউন্সিলর মেহেদী হাসান ফারুক বাংলা ট্রিবিউনকে জানান, এলাকাবাসীর রাত্রিকালীন যাতায়াতের জন্য প্রয়োজনীয় পদক্ষেপ নেওয়া হবে।", "url": "https://www.banglatribune.com/country/dhaka/66345/%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87%E0%A6%B0-%E0%A6%B8%E0%A7%87%E0%A6%87-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%86%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রায়হানুল ইসলাম আকন্দ, গাজীপুর প্রতিনিধি", "category": "country", "language": "bn", "token_count": 505, "scraped_at": "2026-02-05T12:55:00.734722"}
{"title": "জাতীয় স্মৃতিসৌধে শ্রদ্ধা জানালেন খালেদা", "body": "সাভারের জাতীয় স্মৃতিসৌধে ফুল দিয়ে শ্রদ্ধা জানিয়েছেন বিএনপির চেয়ারপারসন বেগম খালেদা জিয়া। বুধবার (১৬ ডিসেম্বর) বেলা পৌনে ১১টার দিকে তিনি জাতীয় স্মৃতিসৌধে এসে পৌঁছান। পরে দলের নেতাকর্মীদের সঙ্গে নিয়ে লাখো শহীদের প্রতি শ্রদ্ধা নিবেদন করেন তিনি। খালেদা জিয়ার সঙ্গে বিএনপির ভারপ্রাপ্ত মহাসচিব মির্জা ফখরুল ইসলাম আলমগীর, বিএনপির স্থায়ী কমিটির সদস্য ড.মঈন খানসহ দলের বিভিন্ন নেতাকর্মীরা উপস্থিত ছিলেন। এদিকে ১৬ ডিসেম্বর উপলক্ষে বুধবার সকাল থেকেই লাখো মানুষের ঢল নামে সাভারের জাতীয় স্মৃতিসৌধে। ফলে নবীনগর এলাকার ঢাকা-আরিচা মহাসড়কের উভয় পাশে সৃষ্টি হয় তীব্র যানজটের। এর আগে বেলা সোয়া দশটার দিকে সাভারের নবীনগরের বিশমাইল বাসস্ট্যান্ড এলাকায় এসে পৌঁছালে যানজটের কবলে পড়েন খালেদা। এসময় খালেদা জিয়ার গাড়িবহর মহাসড়কের উল্টো পাশ দিয়ে স্মৃতিসৌধের ভেতরে যাওয়ার চেষ্টা করলেও প্রায় আধঘন্টা আটকে থাকতে হয়। পরে নেতাকর্মীদের নিয়ে শ্রদ্ধা নিবেদন শেষে বেলা ১১টার দিকে খালেদা স্মৃতিসৌধ এলাকা ত্যাগ করেন।", "url": "https://www.banglatribune.com/country/62157/%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF%E0%A6%B8%E0%A7%8C%E0%A6%A7%E0%A7%87-%E0%A6%B6%E0%A7%8D%E0%A6%B0%E0%A6%A6%E0%A7%8D%E0%A6%A7%E0%A6%BE-%E0%A6%9C%E0%A6%BE%E0%A6%A8%E0%A6%BE%E0%A6%B2%E0%A7%87%E0%A6%A8-%E0%A6%96%E0%A6%BE%E0%A6%B2%E0%A7%87%E0%A6%A6%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাভার প্রতিনিধি।।", "category": "country", "language": "bn", "token_count": 131, "scraped_at": "2026-02-05T12:55:02.589070"}
{"title": "১১ বছরে বৈশাখী টেলিভিশন", "body": "আজ (২৭ ডিসেম্বর) ১১ বছরে পা রেখেছে স্যাটেলাইট টেলিভিশন বৈশাখী। দিনটিকে ঘিরে চ্যানেলটির কার্যালয়ে দিনভর থাকছে নানা আয়োজন। সম্প্রচারে থাকছে বেশ কিছু বিশেষ ও সরাসরি অনুষ্ঠান। এদিকে চ্যানেলটির বছরপূর্তিতে বাণী দিয়েছেন রাষ্ট্রপতি আবদুল হামিদ, প্রধানমন্ত্রী শেখ হাসিনা, জাতীয় সংসদের স্পিকার ড. শিরিন শারমীন চৌধুরী, বিরোধীদলীয় নেত্রী বেগম রওশন এরশাদ, তথ্যমন্ত্রী হাসানুল হক ইনু ও বিএনপি চেয়ারপার্সন বেগম খালেদা জিয়া। টেলিভিশনের উত্তরোত্তর সফলতা কামনা করেছেন তারা। সকল সংকট অতিক্রম করে বৈশাখী টেলিভিশন অনেক দূর এগিয়ে যাবে বলেও আশা প্রকাশ করেন তারা। একই সঙ্গে প্রত্যাশা করেন, অতীতের মতো ভবিষ্যতেও বাংলাদেশের শিল্প-সংস্কৃতি ও সাংবাদিকতার বিকাশে বৈশাখী টেলিভিশন গুরুত্বপূর্ণ ভূমিকা রাখবে।টিভিটির আয়োজন সম্পর্কে জানা যায়, ২৬ ডিসেম্বর দিবাগত রাত ১২টা ১ মিনিটে প্রথম প্রহরে কেক কেটে বৈশাখীর প্রতিষ্ঠাবার্ষিকীর অনুষ্ঠানের শুভসূচনা করেন তথ্যমন্ত্রী হাসানুল হক ইনু। উপস্থিত ছিলেন প্রধানমন্ত্রীর তথ্য উপদেষ্টা ইকবাল সোবাহান চৌধুরী, আওয়ামী লীগের যুগ্ম সম্পাদক মাহাবুবুল আলম হানিফ, বিএনপি’র ভাইস চেয়ারম্যান আব্দুল্লাহ আল নোমানসহ শিল্প ও সংস্কৃতির বিশিষ্ট ব্যক্তিরা।আজ ২৭ ডিসেম্বর (রবিবার) সকাল ১১টায় জাতীয় সংসদের এল ডি হলে দ্বিতীয় দফায় কেক কাটেন জাতীয় সংসদের স্পিকার ড. শিরিন শারমীন চৌধুরী। এসময় উপস্থিত ছিলেন মন্ত্রী পরিষদ সদস্য, রাজনীতিবিদ, শিল্প ও সাংস্কৃৃতিক অঙ্গনের বিশিষ্টজন। এদিন সকাল ১১টা থেকে রাত ১০টা পর্যন্ত জাতীয় সংসদের এল ডি হলে মিলনমেলার আয়োজন করা হয়েছে। দিনব্যাপী তা সরাসরি সম্প্রচার করবে চ্যানেলটি। চ্যানেলটির জন্মদিনে বাংলা ট্রিবিউন পরিবারের পক্ষ থেকে শুভেচ্ছা।", "url": "https://www.banglatribune.com/entertainment/64669/%E0%A7%A7%E0%A7%A7-%E0%A6%AC%E0%A6%9B%E0%A6%B0%E0%A7%87-%E0%A6%AC%E0%A7%88%E0%A6%B6%E0%A6%BE%E0%A6%96%E0%A7%80-%E0%A6%9F%E0%A7%87%E0%A6%B2%E0%A6%BF%E0%A6%AD%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "", "category": "entertainment", "language": "bn", "token_count": 210, "scraped_at": "2026-02-05T12:55:04.723425"}
{"title": "প্রচারণা শেষে ফেরার পথে বিএনপি নেতাকে কুপিয়ে হত্যা", "body": "মাটিরাঙা পৌরসভায় বিএনপি মনোনীত মেয়র প্রার্থী মো. বাদশাহ মিয়ার নির্বাচনি প্রচারণা শেষে বাড়ি ফেরার পথে সন্ত্রাসীদের ধারালোর অস্ত্রের আঘাতে এক বিএনপি নেতা নিহত হয়েছেন। তার নাম মো.নজরুল ইসলাম(৪০)। সে উপজেলা কৃষক দলের জ্যৈষ্ঠ সহ-সভাপতি। মঙ্গলবার রাত সাড়ে ৮টায় মাটিরাঙা উপজেলার ৪নং পৌর ওয়ার্ডের আর্দশগ্রাম এলাকায় এ ঘটনা ঘটে। স্থানীয় ও পুলিশ সূত্রে জানা গেছে, বিএনপি মনোনীত মেয়র প্রার্থী মো.বাদশাহ মিয়ার নির্বাচনি প্রচারণা শেষে বাড়ি ফেরার পথে আর্দশগ্রাম এলাকায় সন্ত্রাসীরা তাকে ধারালো অস্ত্র দিয়ে আঘাত করে। এতে ঘটনাস্থলেই মো. নজরুল ইসলামের মৃত্যু হয়। মাটিরাঙা থানার ভারপ্রাপ্ত কর্মকর্তা(ওসি) শাহাদাত হোসেন টিটু ঘটনার সত্যতা নিশ্চিত করেছেন। ঘটনাস্থলসহ পৌর এলাকার সার্বিক আইনশৃঙ্খলা পরিস্থিতি শান্ত রাখতে যৌথবাহিনী মোতায়ন করা হয়েছে। লাশ উদ্ধার করে মাটিরাঙা উপজেলা স্বাস্থ্য কমপ্লেক্সে আনা হয়েছে। উল্লেখ্য, মঙ্গলবার সকালে মাটিরাঙা পৌরসভার ৮নং ওয়ার্ডে বিএনপি সমর্থিত মেয়র প্রার্থীর নির্বাচনি প্রচারণার সময় সমর্থকদের ওপর আওয়ামী লীগ সমর্থিত মেয়র প্রার্থীর লোকজন হামলা চালিয়েছে বলে মাটিরাঙা পৌরসভা নির্বাচনে রিটার্নিং অফিসার ও সাংবাদিকদের লিখিতভাবে জানানো হয়।", "url": "https://www.banglatribune.com/country/63861/%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A6%A3%E0%A6%BE-%E0%A6%B6%E0%A7%87%E0%A6%B7%E0%A7%87-%E0%A6%AB%E0%A7%87%E0%A6%B0%E0%A6%BE%E0%A6%B0-%E0%A6%AA%E0%A6%A5%E0%A7%87-%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF-%E0%A6%A8%E0%A7%87%E0%A6%A4%E0%A6%BE%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খাগড়াছড়ি প্রতিনিধি", "category": "country", "language": "bn", "token_count": 149, "scraped_at": "2026-02-05T12:55:06.600066"}
{"title": "মুন্সীগঞ্জ হানাদার মুক্ত দিবস পালিত", "body": "আজ ১১ ডিসেম্বর মুন্সীগঞ্জ হানাদার মুক্ত দিবস। ১৯৭১ সালের এই দিনে পাকিস্তানি হানাদারমুক্ত হয় মুন্সীগঞ্জ জেলা। জয় বাংলা স্লোগানে মুখরিত মিছিলে মিছিলে হাজারো মানুষের ঢল নামে রাস্তায় রাস্তায়। চূড়ান্ত বিজয়ের লক্ষ্যে ১১ ডিসেম্বর ভোর থেকে মুক্তিযোদ্ধারা মুন্সীগঞ্জ শহরের বিভিন্ন দিক থেকে হানাদার বাহিনীর সবচেয়ে বড় ক্যাম্প হরগঙ্গা কলেজ ছাত্রাবাসের দিকে এগোতে থাকেন। দুপুরের আগেই ক্যাম্পের সব দিক ঘিরে ফেলেন মুক্তিযোদ্ধারা। কোনো কূল-কিনারা খুঁজে না পেয়ে হানাদার বাহিনী আত্মসমর্পণ করে। শক্রমুক্ত হয় পদ্মা, মেঘনা, ধলেশ্বরী ও ইছামতী-বিধৌত মুন্সীগঞ্জ। এ উপলক্ষ্যে মুন্সীগঞ্জে মুক্তিযোদ্ধা সংসদ, জেলা মুক্তিযোদ্ধা ইউনিট কমান্ড বিভিন্ন কর্মসূচির আয়োজন করে। শুক্রবার সকাল সাড়ে ৯টায় জেলা মুক্তিযোদ্ধা কার্যালয় প্রাঙ্গণ থেকে একটি বর্ণাঢ্য র‌্যালি বের হয়। র‌্যালিটি জুবলী রোড হয়ে জেলা শিল্পকলা একাডেমি ঘুরে আবার জুবিলী রোড হয়ে মুক্তিযোদ্ধা কার্যালয়ের প্রাঙ্গণে এসে শেষ হয়। র‌্যালিতে উপস্থিত ছিলেন- জেলা পরিষদ প্রশাসক আলহাজ্ব মো. মহিউদ্দিন, জেলা প্রশাসক জনাব মোঃ সাইফুল ইসলাম বাদল, সদর উপজেলা র্নিবাহী আফিসার সারাবান তাহুরা, জেলা মুক্তিযোদ্ধা ইউনিট কমান্ডার আনিসউজ্জামান আনিস, বিভিন্ন স্কুল কলেজের শিক্ষক ও শিক্ষার্থীবৃন্দ ও মুন্সীগঞ্জবাসী। পরে মুক্তিযোদ্ধা সংসদ প্রাঙ্গণে বঙ্গবন্ধুর প্রতিকৃতিতে ফুল দিয়ে শ্রদ্ধা জানিয়ে আলোচনা সভা শুরু করা হয়।", "url": "https://www.banglatribune.com/country/59519/%E0%A6%AE%E0%A7%81%E0%A6%A8%E0%A7%8D%E0%A6%B8%E0%A7%80%E0%A6%97%E0%A6%9E%E0%A7%8D%E0%A6%9C-%E0%A6%B9%E0%A6%BE%E0%A6%A8%E0%A6%BE%E0%A6%A6%E0%A6%BE%E0%A6%B0-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A6%AA%E0%A6%BE%E0%A6%B2%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মুন্সীগঞ্জ প্রতিনিধি", "category": "country", "language": "bn", "token_count": 173, "scraped_at": "2026-02-05T12:55:08.453263"}
{"title": "সড়ক দুর্ঘটনায় সাংবাদিক আবদুল্লাহ আল ফারুক নিহত", "body": "রাজধানীতে সড়ক দুর্ঘটনায় দৈনিক কালের কণ্ঠের সাবেক চিফ রিপোর্টার আবদুল্লাহ আল ফারুক (৫২) নিহত হয়েছেন। শনিবার ভোররাত ৪টার দিকে তিনি রাজধানীর স্কয়ার হাসপাতালে মারা যান। সবশেষ তিনি আজকের পত্রিকায় প্রধান প্রতিবেদক হিসেবে কর্মরত ছিলেন। পারিবারিক সূত্রে জানা গেছে, রাত ১টার দিকে কাকরাইল মোড় দিয়ে রাস্তা পার হওয়ার সময় ট্রাকের ধাক্কায় গুরুতর আহত হন তিনি। ঘটনাস্থলেই বেশ কিছুক্ষণ পড়ে ছিলেন তিনি। পরে এক সিএনজি চালক রাত পৌনে ২টার দিকে তাকে উদ্ধার করে ঢাকা মেডিক্যাল কলেজ হাসপাতালে নিয়ে যায়। অবস্থান অবনতি হলে তাকে স্কয়ার হাসপাতালে নেওয়া হয়। ভোররাত ৪টার দিকে এই সাংবাদিক স্কয়ার হাসপাতালে মারা যান। ঢামেক পুলিশ ফাঁড়ির পরিদর্শক মোজ্জাম্মেল হক বিষয়টি নিশ্চিত করেছেন। মরদেহ বর্তমানে ঢামেক হাসপাতালের মর্গে রাখা হয়েছে। আজ রবিবার দুপুর ১২টার দিকে ফারুকের মরদেহ জাতীয় প্রেসক্লাবে নেওয়া হবে। সেখানে তার জানাজা অনুষ্ঠিত হবে। এরপর দাফনের বিষয়ে সিদ্ধান্ত নেবে পরিবার।", "url": "https://www.banglatribune.com/country/60433/%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%B8%E0%A6%BE%E0%A6%82%E0%A6%AC%E0%A6%BE%E0%A6%A6%E0%A6%BF%E0%A6%95-%E0%A6%86%E0%A6%AC%E0%A6%A6%E0%A7%81%E0%A6%B2%E0%A7%8D%E0%A6%B2%E0%A6%BE%E0%A6%B9-%E0%A6%86%E0%A6%B2-%E0%A6%AB%E0%A6%BE%E0%A6%B0%E0%A7%81%E0%A6%95-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 132, "scraped_at": "2026-02-05T12:55:10.315968"}
{"title": "সড়ক দুর্ঘটনায় মুক্তিযোদ্ধা কমান্ডারসহ নিহত ২", "body": "টাঙ্গাইলের কালিহাতীতে বাস-ট্রাক মুখোমুখি সংঘর্ষে মুক্তিযোদ্ধা কমান্ডারসহ দুজন নিহত হয়েছেন। এতে আহত হয়েছেন আরও ৯ জন।বৃহস্পতিবার ভোর রাতে ঢাকা-টাঙ্গাইল-বঙ্গবন্ধু সেতু মহাসড়কের সরাতৈল এলাকায় ঘটনাটি ঘটে। বঙ্গবন্ধু সেতু পূর্ব থানার উপ-পরিদর্শক (এসআই) সফিকুল ইসলাম এ তথ্য জানান।নিহতরা হলেন, পাবনা জেলার ঈশ্বরদী সদর ইউনিয়ন মুক্তিযোদ্ধা কমান্ডার আজিজুল হক (৭৫) ও কুষ্টিয়া জেলার দৈলতপুর উপজেলার আবুল হোসেনের ছেলে সাইদুল ইসলাম (৪৫)।এসআই সফিকুল ইসলাম জানান, রাজধানী এক্সপ্রেস পরিবহনের একটি যাত্রীবাহী বাস ঢাকা থেকে কুষ্টিয়া যাচ্ছিল। বাসটি কালিহাতীর সরাতৈল এলাকায় পৌঁছলে বিপরীতমুখী পাথরভর্তি একটি ট্রাকের সঙ্গে মুখোমুখি সংঘর্ষ হয়। এতে ঘটনাস্থলেই দুজন নিহত হয় এবং আহত ৯ জনকে টাঙ্গাইল মেডিক্যাল কলেজ হাসপাতলে ভর্তি করা হয়।/আরএ /এএইচ//আপ: আরএ/", "url": "https://www.banglatribune.com/country/62337/%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%8B%E0%A6%A6%E0%A7%8D%E0%A6%A7%E0%A6%BE-%E0%A6%95%E0%A6%AE%E0%A6%BE%E0%A6%A8%E0%A7%8D%E0%A6%A1%E0%A6%BE%E0%A6%B0%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "টাঙ্গাইল প্রতিনিধি", "category": "country", "language": "bn", "token_count": 102, "scraped_at": "2026-02-05T12:55:12.353766"}
{"title": "ঠাকুরগাঁওয়ে ছাত্রলীগের দুই গ্রুপের সংঘর্ষে আহত ৬", "body": "প্রতিষ্ঠাবাষির্কী পালন উপলক্ষে আধিপত্য বিস্তারকে কেন্দ্র করে ঠাকুরগাঁওয়ে ছাত্রলীগের দু’গ্রুপের সংঘর্ষের হয়েছে। এতে আহত হয়েছে অন্তত ছয়জন। পুলিশ পরিস্থিতি নিয়ন্ত্রণে আনতে বেশ কয়েক রাউন্ড টিয়ার শেল নিক্ষেপ করে।সোমবার দুপুর ১টায় শহরের চৌরাস্তায় এ সংঘর্ষের ঘটনা ঘটে।প্রত্যক্ষদর্শীসূত্রে জানা যায়, প্রতিষ্ঠাবাষির্কী উপলক্ষে বেলা ১২টায় দলীয় কার্যালয়ের সামনে থেকে জেলা শাখা ঘোষিত ছাত্রলীগ কমিটি একটি র‌্যালি নিয়ে শহর প্রদক্ষিণ করে। অন্যদিকে দিকে দুপুর পৌনে ১টায় বলাকা সিনেমা হলের সামনে থেকে কেন্দ্রীয় ছাত্রলীগ ঘোষিত জেলা কমিটি প্রতিষ্ঠা বার্ষিকীর র‌্যালি নিয়ে শহরের চৌরাস্তার দিকে আসে। এসময় দুই গ্রুপ মুখোমুখি হলে সংঘর্ষে জড়িয়ে পরে। তারা রাস্তায় আগুন জ্বালালে শহরে আতঙ্ক ছড়িয়ে পড়ে। মুহূর্তেই দোকানপাট বন্ধ হয়ে যায়। প্রত্যক্ষদর্শীরা আরও জানান, সংঘর্ষের সময় গুলি,লাঠিসোটা,ইটপাটকেল নিক্ষেপে পথচারীসহ দু’গ্রুপের অন্তত ছয়জন আহত হয়েছে। পরে পুলিশ টিয়ার সেল নিক্ষেপ করে দু’গ্রুপকে ছত্রভঙ্গ করে দেয়।সংঘর্ষের কথা স্বীকার করে ঠাকুরগাঁও সদর থানার ওসি মশিউর রহমান বলেন,তিন রাউন্ড টিয়ার শেল নিক্ষেপ করে পুলিশ পরিস্থিতি নিয়ন্ত্রণে আনে।", "url": "https://www.banglatribune.com/country/67103/%E0%A6%A0%E0%A6%BE%E0%A6%95%E0%A7%81%E0%A6%B0%E0%A6%97%E0%A6%BE%E0%A6%81%E0%A6%93%E0%A7%9F%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A6%E0%A7%81%E2%80%99%E0%A6%97%E0%A7%8D%E0%A6%B0%E0%A7%81%E0%A6%AA%E0%A7%87-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%86%E0%A6%B9%E0%A6%A4-%E0%A7%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঠাকুরগাঁও প্রতিনিধি", "category": "country", "language": "bn", "token_count": 143, "scraped_at": "2026-02-05T12:55:14.259123"}
{"title": "সুনামগঞ্জে জামায়াতের আমিরসহ আটক ৪৬", "body": "সুনামগঞ্জে পুলিশের বিশেষ অভিযানে জামায়াতের আমিরসহ ৪৬ জনকে আটক করেছে পুলিশ। শুক্রবার রাতে জেলার ১১টি উপজেলার বিভিন্ন স্থানে অভিযান চালিয়ে তাদের গ্রেফতার করা হয়। অতিরিক্ত পুলিশ সুপার আব্দুল মোমেন বলেন, নাশকতার অভিযোগে উপজেলার ছৈলা আফজালাবাদ ইউনিয়ন জামায়াতের মো. নছির আলী ও জামালগঞ্জ উপজেলা বিএনপির কর্মী গোল আহমদকে গ্রেফতার করা হয়। এছাড়া বিভিন্ন মামলার ৪৪ জন আসামিকে গ্রেফতার করা হয়েছে।", "url": "https://www.banglatribune.com/country/58891/%E0%A6%B8%E0%A7%81%E0%A6%A8%E0%A6%BE%E0%A6%AE%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4%E0%A7%87%E0%A6%B0-%E0%A6%86%E0%A6%AE%E0%A6%BF%E0%A6%B0%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%AA%E0%A7%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সুনামগঞ্জ প্রতিনিধি।।", "category": "country", "language": "bn", "token_count": 59, "scraped_at": "2026-02-05T12:55:16.266830"}
{"title": "‌গান শোনাবেন পালকী", "body": "দীপ্ত টিভির অন্যতম ধারাবাহিক ‌'পালকী'। স্বনামেই নাটকটির মূল চরিত্র। দর্শকরা তার অভিনয় দেখতেই অভ্যস্ত। তবে নাটকের এ চরিত্র এবার গাইবেন। নাটকটির কুলাকুশলী ও আমন্ত্রিত অতিথিদের জন্য দীপ্ত টিভি’র কার্যালয়ে বিশেষ এ আয়োজন হচ্ছে। যেখানে একটি পর্বে গাইবেন স্বয়ং পালকী। চ্যানেলটি জানায়, এদিন বেশ কয়েকটি পর্ব থাকছে পুরো আয়োজনে। তবে মূল একটি পর্বে অংশ নেবেন নাটকের কলাকুশলীরা। যেখানে ‘পালকী’ নাটকের পালকী ছাড়াও এর প্রধান দুটি চরিত্র সাবা ও সোহেল উপস্থিত থাকবেন। আগামী ৪ জানুয়ারি চ্যানেলটির কার্যালয়ে এটি আয়োজন করা হয়েছে। দীপ্ত টিভিতে প্রতি শনি থেকে বৃহস্পতিবার সপ্তাহে ছয়দিন সন্ধ্যা ৬টায় প্রচার হয় মেগা সিরিয়াল ‘পালকী’। এক সাধারণ মেয়ের অসাধারণ হয়ে ওঠার গল্প নিয়ে মেগা সিরিয়াল ‘পালকী’।", "url": "https://www.banglatribune.com/entertainment/television/66499/%E2%80%8C%E0%A6%AA%E0%A6%BE%E0%A6%B2%E0%A6%95%E0%A7%80-%E0%A6%B6%E0%A7%87%E0%A6%A8%E0%A6%BE%E0%A6%AC%E0%A7%87%E0%A6%A8-%E0%A6%97%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 105, "scraped_at": "2026-02-05T12:55:18.331960"}
{"title": "কুমিল্লায় শিশু বিজলী হত্যার দায় স্বীকার সৎ মায়ের", "body": "কুমিল্লার মুরাদনগরে শিশু বিজলী হত্যার দায় স্বীকার করেছেন তার সৎ মা রাশিদা বেগম। শনিবার দুপুরে কুমিল্লা জেলা সিনিয়র জুডিশিয়াল ম্যাজিস্ট্রেট আদালতে ১৬৪ ধারায় জবানবন্দিতে তিনি এ দায় স্বীকার করেন।মুরাদনগর থানার পরিদর্শক (তদন্ত) মো. ফজলুল কাদের ও স্থানীয় সূত্র জানায়,উপজেলার মেটংঘর গ্রামের আনোয়ার হোসেন প্রথম স্ত্রীর সঙ্গে বিবাহ বিচ্ছেদের পর ছেলেসহ রাশিদাকে বিয়ে করেন। কিছুদিন না যেতেই প্রথম স্ত্রীর রেখে যাওয়া মেয়ে বিজলীকে (৮) নিয়ে সংসারে কলহ দেখা দেয়। গত ২৪ ডিসেম্বর রাতে সৎ মা রাশিদা বেগম পরিকল্পিতভাবে বিজলীকে শ্বাসরোধ করে হত্যা করে। পরে বিজলী হারিয়ে গেছে বলে বাড়ির লোকজন জানান।২৫ ডিসেম্বর দুপুরে বিজলির মরদেহ বাড়ির পাশের পুকুর থেকে উদ্ধার করে পুলিশ। এ সময় সন্দেহজনকভাবে বিজলীর সৎ মা রাশিদাকে আটক করে থানায় নিয়ে যায় পুলিশ। এ ঘটনায় নিহতের বাবা আনোয়ার হোসেন বাদী হয়ে তার দ্বিতীয় স্ত্রী রাশিদা বেগমকে আসামি করে ২৫ ডিসেম্বর রাতে থানায় হত্যা মামলা দায়ের করেন।", "url": "https://www.banglatribune.com/country/64637/%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A7%9F-%E0%A6%B6%E0%A6%BF%E0%A6%B6%E0%A7%81-%E0%A6%AC%E0%A6%BF%E0%A6%9C%E0%A6%B2%E0%A7%80-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%A6%E0%A6%BE%E0%A7%9F-%E0%A6%B8%E0%A7%8D%E0%A6%AC%E0%A7%80%E0%A6%95%E0%A6%BE%E0%A6%B0-%E0%A6%B8%E0%A7%8E-%E0%A6%AE%E0%A6%BE%E0%A7%9F%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুমিল্লা প্রতিনিধি", "category": "country", "language": "bn", "token_count": 137, "scraped_at": "2026-02-05T12:55:20.434152"}
{"title": "পাচারকালে বেনাপোল সীমান্তে ২৭ বাংলাদেশি আটক", "body": "অবৈধ পথে ভারতে প্রবেশের সময় বেনাপোল সীমান্ত থেকে নারী ও শিশুসহ ২৭ বাংলাদেশিকে আটক করেছে বর্ডার গার্ড বাংলাদেশের (বিজিবি) সদস্যরা। শনিবার (২৬ ডিসেম্বর) সকালে বেনাপোলের সাদিপুর সীমান্ত থেকে তাদের আটক করা হয়। ২৬ বিজিবি ব্যাটালিয়ন বেনাপোল ক্যাম্পের সুবেদার আইয়ুব আলী এ তথ্য জানান। সুবেদার জানান, পুটখালি সীমান্তপথে উল্লেখযোগ্য সংখ্যক নারী ও শিশুকে ভারতে পাচার করা হচ্ছে- এমন তথ্যের ভিত্তিতে সাদিপুর সীমান্তে অভিযান চালায় বিজিবি। আটক ২৭ ব্যক্তির মধ্যে ১৯ জন নারী ও চারজন শিশু। পাচারকারীদের কাউকে আটক করা যায়নি। আটক ব্যক্তিদের বেনাপোল বন্দর থানায় সোপর্দ করা হয়েছে। বেনাপোল পোর্ট থানা পুলিশের উপ-পরিদর্শক সুজিত কুমার বলেন, অবৈধ পারাপারের আইনে মামলা দায়ের করার পর, আটক ব্যক্তিদের যশোর আদালতে পাঠানো হয়েছে।", "url": "https://www.banglatribune.com/country/64655/%E0%A6%AC%E0%A7%87%E0%A6%A8%E0%A6%BE%E0%A6%AA%E0%A7%8B%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল প্রতিনিধি।।", "category": "country", "language": "bn", "token_count": 108, "scraped_at": "2026-02-05T12:55:22.451278"}
{"title": "গণপিটুনিতে ডাকাত সর্দার নিহত", "body": "জামালপুর জেলার ইসলামপুরে গণপিটুনিতে খোকা (৩৫) নামে এক ডাকাত সর্দার নিহত হয়েছেন।রবিবার দুপুরে উপজেলায় মন্নিয়া গ্রামে এ ঘটনা ঘটে। ইসলামপুর থানার ওসি দ্বীন-ই-আলম ঘটনার সত্যতা নিশ্চিত করেছেন। নিহত ডাকাত সর্দার উপজেলার বেলগাছা ইউনিয়নের বরুল গ্রামের মৃত মনোহরের ছেলে। স্থানীয়রা জানান,খোকার নেতৃত্বে ওই এলাকার কয়েকটি গ্রামে নিয়মিত ডাকাতি হতো। কয়েকদিন আগে তিনি ওই গ্রামে ডাকাতির প্রস্তুতি নেওয়ার সময় পুলিশের ধাওয়া খেয়ে আত্মগোপনে চলে যান। সম্প্রতি তিনি নিজ গ্রামে ফিরে আসেন। রবিবার দুপুরে খোকা ওই গ্রামে যান। এ সময় গ্রামবাসী তাকে ধাওয়া করে গণপিটুনি দেয়। এতে ঘটনাস্থলে তার মৃত্যু হয়। ওসি দ্বীন-ই-আলম জানান, গ্রামবাসীর গণপিটুনিতে তার মৃত্যু হয়েছে। তার বিরুদ্ধে বিভিন্ন থানায় সাতটি মামলা রয়েছে। তার লাশ উদ্ধার করে ময়নাতদন্তের জন্য জামালপুর জেনারেল হাসপাতাল মর্গে পাঠানো হয়েছে।", "url": "https://www.banglatribune.com/country/58857/%E0%A6%97%E0%A6%A3%E0%A6%AA%E0%A6%BF%E0%A6%9F%E0%A7%81%E0%A6%A8%E0%A6%BF%E0%A6%A4%E0%A7%87-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%B8%E0%A6%B0%E0%A7%8D%E0%A6%A6%E0%A6%BE%E0%A6%B0-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জামালপুর প্রতিনিধি।।", "category": "country", "language": "bn", "token_count": 115, "scraped_at": "2026-02-05T12:55:24.392295"}
{"title": "কালো টাকার তথ্য প্রকাশে ৫ বছর কারাদণ্ড", "body": "তার দেওয়া তথ্যে প্রকাশ পায় সুইজারল্যান্ডের ব্যাংকগুলোতে জমা থাকা কালো টাকার মালিকদের নাম ও সঞ্চিত অর্থের পরিমাণ। আর এ সকল তথ্য প্রকাশ করায় তাকে ৫ বছরের কারাদণ্ড দিয়েছে সুইস আদালত। হার্ভ ফালসিয়ানি নামে ওই কর্মকর্তা ২০০৬ থেকে ২০০৮ সাল পর্যন্ত কাজ করতেন সুইজারল্যান্ডে এইসএসবিসি ব্যাংকের জেনেভো শাখায়। এ সময় তিনি বিভিন্ন গ্রাহকের তথ্য সংগ্রহ ও প্রকাশ করেন। সংগৃহীত তথ্যগুলো পরে ফ্রেঞ্চ সরকারের হাতে এসে পড়ে। এ নিয়ে সে সময় সুইস ব্যাংকগুলোতে থাকা অবৈধ অর্থের গোপনীয়তার বিষয়ে বেশ আলোচনায় ও সমালোচনার ঝড় ওঠে। হার্ভ ফালসিয়ানি বিরুদ্ধে গ্রাহকের তথ্য চুরি, অর্থনৈতিক গুপ্তচরবৃত্তি ও ব্যবসায়িক গোপনীয়তার চুক্তিভঙ্গের অভিযোগ আনা হয়। তথ্য চুরি ও গুপ্তচরবৃত্তির অভিযোগের বিষয়টি আমলে নিয়ে আদালত তাকে ৫ বছরের কারাদণ্ড দেন। তবে রায় ঘোষণার সময় এ ফরাসি নাগরিক ফালসিয়ানি আদালতে উপস্থিত ছিলেন না। ফরাসি সরকারও তার দেশের নাগরিককে হস্তান্তরে নারাজ। ফলে শাস্তি কার্যকরের বিষয়টি নিয়ে অশ্চিয়তা রয়ে গেল। রায় ঘোষণার পর সংবাদ সংস্থা এপি নিউস তার প্রতিক্রিয়া জানতে চায়। তবে, তিনি এ বিষয়ে কোন মন্তব্য করতে রাজী হননি। উল্লেখ্য, সুইজারল্যান্ডের বেলিনজোনায় অবস্থিত সুইস ফেডারেল ট্রাইব্যুনালে এ বিচার কাজ শুরু হয় গত অক্টোবর মাসে। সূত্র: বিবিসি, টাইমস অব ইন্ডিয়া।", "url": "https://www.banglatribune.com/business/59136/%E0%A6%95%E0%A6%BE%E0%A6%B2%E0%A7%8B-%E0%A6%9F%E0%A6%BE%E0%A6%95%E0%A6%BE%E0%A6%B0-%E0%A6%A4%E0%A6%A5%E0%A7%8D%E0%A6%AF-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6%E0%A7%87-%E0%A7%AB-%E0%A6%AC%E0%A6%9B%E0%A6%B0-%E0%A6%95%E0%A6%BE%E0%A6%B0%E0%A6%BE%E0%A6%A6%E0%A6%A3%E0%A7%8D%E0%A6%A1", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিজনেস ডেস্ক।।", "category": "business", "language": "bn", "token_count": 178, "scraped_at": "2026-02-05T12:55:26.551984"}
{"title": "দুবলার চরে রাসমেলায়...", "body": "ভোর পাঁচটা হবে তখন। ঘুম ভেঙ্গে গেল। তাকিয়ে দেখি আবছা সরের মত কুয়াশা লেগে আছে চারদিকে। এমন দৃশ্যে আবেশে আচ্ছন্ন হলাম। মাথা তুলে এদিক ওদিক তাকাই, শান্ত চারপাশ। স্বপ্নের মত ঠান্ডা হাওয়া বইছিল ঝিরঝির। বিছানা ছেড়ে উঠতে ইচ্ছে করছিল না, কম্বলটা আরও ভাল করে গায়ে টেনে দিতেই পাশ থেকে কারও ধাক্কা! সঙ্গে পশুর নদীর ঢেউয়ের দোল। সুতরাং বিছানা ছাড়তেই হল। ইতোমধ্যে নাজমুল হক স্যার ক্যামেরা হাতে ট্রলারের সামনের দিকে চলে গেছেন। আর রাজীব রাসেল ক্যামেরায় পোজ দিতে গোলুইতে বসে পড়েছেন। আমি আকাশের দিকে দৃষ্টি ফেরালাম। হলুদাভ কিছু নজরে আসতেই নড়েচড়ে বসলাম। পূর্ব দিগন্তে কিছু একটা হচ্ছে। চোখ কচলে স্থির তাকালাম। একসময় ধীরে ধীরে লাল থালার মত সূর্য আমার দিকে তাকিয়ে চোখ টিপে হাসল। বিমোহিত আমি স্থির তাকিয়েই রইলাম, চোখ-মন কোনটাই ফেরাতে পারলাম না। হাত হয়ে গেল অচল, ক্যামেরা চলল না। পশুর নদীর সেই ভোর আর সূর্যোদয় আজীবন মনে থাকবে। বঙ্গোপসাগরের কোলে জেগে ওঠা ছোট্ট দ্বীপ দুবলার চর। অনেকে এই চরকে বলেন আলোর কোল। আলোর কোল বা দুবলার চরে রাস মেলার রয়েছে দীর্ঘ ঐতিহ্য। পশুর ও কুঙ্গা নদীর মোহনায় জেগে ওঠা ছোট্ট এই চরে প্রতিবছর কার্তিক অগ্রায়ন পূর্ণিমা তিথীতে বসে রাসমেলা। রাসমেলা উপলক্ষে এখানে আসেন অর্ধলক্ষাধিক পুণ্যার্থী। উৎসবে সামিল হতে আসেন দেশ-বিদেশের বহু পর্যটক। গত বছর প্রথমবারের মতো গিয়েছিলাম রাসমেলায়। যাত্রাসঙ্গী ছিল সিলেট, চট্টগ্রাম আর ঢাকা মিলে মোট ১২ জন। মাওয়া-কাওড়াকান্দি হয়ে মাদারিপুর আর গোপালগঞ্জ পেছনে ফেলে ভোরবেলাতেই ছুটে চললাম মংলা সমুদ্র বন্দরের দিকে, পৌঁছলাম দুপুরে। এখানে আগে থেকেই ট্রলার ঠিক করা ছিল। কিছু প্রয়োজনীয় রসদ সংগ্রহ আর খাওয়া দাওয়া শেষে যখন ট্রলারে উঠি তখন বিকাল। সেই বিকালে আমরা করমজল ইকোপার্কে যাই। এখানে রয়েছে বিশাল ওয়াচটাওয়ার। যেখানে দাঁড়িয়ে পুরো সুন্দরবনে একবার চোখ বুলিয়ে নেওয়া যায়। আমরা করমজল ঘুরে বন বিভাগের প্রবেশ অনুমতির অপেক্ষায় নন্দবালা টহল ঘাঁটিতে অপেক্ষায় বসি। এখানেই জানতে পারি মংলাসহ সুন্দরবনের মোট আটটি পয়েন্ট দিয়ে রাসমেলায় প্রবেশের অনুমতি দেওয়া হয়। এরমধ্যে আমরা পাশের জয়মনি বাজার ঘুরে এসেছি। প্রবেশপত্র বা অনুমতি পাওয়া গেল রাত বারোটায়, তারপরই শুরু হল আমাদের মূল যাত্রা। সেই রাতে আকাশে চাঁদ ছিল, দমকা বাতাস ছিল। সঙ্গীরা সবাই আড্ডায় মেতে উঠলো। আর আমি আগে ভাগে ঘুমাতে চলে গেলাম। তারপরই তো সেই ভোরে সূর্যের নরম আলোয় মন ভরে যাওয়া। আমাদের ট্রলার তখন বঙ্গোপসাগরের নোনাজল বিলি কেটে ছুটে চলেছে। এরমধ্যে আমাদের গাইড কৃষ্ণদা জানালেন, আমরা পথ হারিয়েছি! নেটওয়ার্কের বাইরে চলে এসেছি সুতরাং যোগাযোগের কোন উপায় নেই। আশেপাশে কোন ট্রলারও নেই। মাঝি এসে আমাদের আশ্বস্ত করলো সামনেই দুবলার চর, কোন সমস্যা নাই। একসময় আমরা সুন্দরবন ঘেরা সুন্দর এক দ্বীপে চলে আসি। সেই দ্বীপে তখন আমাদের মতই এক পথহারা ট্রলার দাঁড়িয়ে, তাদের সঙ্গে কথা বলে সেই দ্বীপে নামার প্রস্তুতি নিলাম। তখনই হইহই করে বনবিভাগের নিরাপত্তারক্ষীবাহী ট্রলারের আগমন। তাদের কাছেই জানতে পারি সেই চরের নাম মাধিয়ার দ্বীপ বা মাইধ্যার দ্বীপ। আমরা কেবল ভুল পথে আসিনি, ভয়ংকর বিপদসংকুল এলাকায় চলে এসেছি। শুনে তো আমাদের দিশাহারা অবস্থা। এবার আমরা সঠিক পথ জেনে নিয়ে ছুটে চললাম দুবলার চরের দিকে। আরও দুইঘন্টা সমুদ্র ভ্রমণ শেষে আরেক দুপুরে দুবলার চর পৌঁছলাম। ধকল একটু বেশি গেলেও সবাই ব্যাগ গুছিয়ে সমুদ্রস্নানে ছুটল। সমুদ্রস্নানের পাশাপাশি সে রাতে আমরা স্নান করেছিলাম জোছনাতেও। আর রাতের খাবার টাটকা মাছ ভাজার সঙ্গে আলুভর্তা ভাত। তারপর বহুপথ হেঁটে গিয়েছিলাম স্থানীয় নিউ মার্কেট, তারপর মেলাস্থল। আমরা মেলা ঘুরে দেখি, কীর্ত্তন শুনি। তারপর চলে আসি পাশের সমুদ্র সৈকতে। দুটো ডাব গাছ, অনেকগুলো কাটা গাছ যেন এক একটি আলাদা ভাস্কর্য হয়ে দাঁড়িয়ে আছে সৈকতে। সে জোছনা ভরা রাতে আমরা রাসমেলার পাশে দুবলার চর সমুদ্র সৈকতে বসেছিলাম রাত দুইটা পর্যন্ত। তারপর ট্রলারে ফিরে ঘুম। সে ঘুম ভাঙ্গে পাশের অনেকগুলো ট্রলার থেকে ভেসে আসা প্রার্থনা সংগীতে। আমরাও তৈরি হয়ে নিই। তারপর ছুটে যাই সমুদ্র সৈকতে। সনাতন ধর্মাবলম্বীরা সবাই পূজায় ব্যস্ত। দেবতা নীলকমল ও গঙ্গাদেবীর উদ্দেশ্যে সমুদ্র তীরে বসে সবাই পূজা দিচ্ছেন। ডাব, মিষ্টি আর আগরবাতি নিয়ে পূজা শেষ করে সেসব ডাব আর মিষ্টি সমুদ্রের ঢেউয়ে উৎসর্গ করছেন। তারপরই পাপ মোচনের জন্য সমুদ্রে ঝাঁপিয়ে পড়া। সমুদ্র থেকে উঠে আসার সময় সবাই সংগ্রহ করে নিয়ে আসছেন পবিত্র জল। এসব জল নিজে রাখবেন আর দেবেন প্রিয়জনকে। আসলে মানুষের টিকে থাকার সংগ্রাম পরস্পরকে ভালোবেসে। এমন উৎসবে না এলে সেটা বোঝা খুব কষ্টকর। আমরা সেটা বুঝলাম, আরও বুঝলাম কেন পর্যটকদের স্বর্গরাজ্য হয়ে উঠেছে দুবলার চর! প্রয়োজনীয় তথ্যপ্রতিবছর কার্তিক অগ্রায়ন পূর্ণিমা তিথীতে দুবলার চরে বসে রাসমেলা। এই চরের মোট আয়তন ৮১ বর্গমাইল। পুরোটাই সুন্দরবনের দক্ষিণে সমুদ্র কোল ঘেঁষে। রাসমেলা মনিপুরীদের প্রধান উৎসব হলেও বিভিন্ন হিন্দু সম্প্রদায়ের মধ্যেও এই উৎসব পালিত হয়। অনেকে দুবলার চরের রাসমেলা উৎসবকে মৎস আহরণ উৎসব বলে মনে করেন। কারণ রাসমেলার পরপরই শুরু হয় পুরোদমে মৎস আহরণ। দুবলার চর বা রাসমেলায় যেতে হবে আপনাকে পূর্ণিমা তিথীকে সামনে রেখে। এ মাসের পূর্ণিমা ২৬ নভেম্বর, সময় বেশি নেই। দলবেঁধে বা একা যেভাবেই যান, সুন্দরবন প্যাকেজ ট্যুরের ব্যবস্থাপক যে কোনও ভাল ট্যুরিষ্ট গাইডের সহযোগিতা নিতে পারেন। এ সময় সুন্দর বনের আটটি পয়েন্ট কর্তৃপক্ষ খুলে দিয়ে পর্যাপ্ত নিরাপত্তার ব্যবস্থা করেন। তাই নিজেরাও ট্রলার ভাড়া করে চলে যেতে পারেন দুবলার চর। সেক্ষেত্রে জানাশোনা ভাল গাইড ও ট্রলার নেবেন। নিজেদের আয়োজনে গেলে ঢাকা থেকে সর্বসাকুল্যে খরচ হবে জনপ্রতি ৫ হাজার টাকার মতো। আর টুরিষ্ট গাইডের এর প্যাকেজে গেলে জনপ্রতি খরচ হবে ৭ থেকে ১২ হাজার টাকা।", "url": "https://www.banglatribune.com/lifestyle/59103/%E0%A6%A6%E0%A7%81%E0%A6%AC%E0%A6%B2%E0%A6%BE%E0%A6%B0-%E0%A6%9A%E0%A6%B0%E0%A7%87-%E0%A6%B0%E0%A6%BE%E0%A6%B8%E0%A6%AE%E0%A7%87%E0%A6%B2%E0%A6%BE%E0%A7%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফারুখ আহমেদ।।", "category": "lifestyle", "language": "bn", "token_count": 797, "scraped_at": "2026-02-05T12:55:28.437330"}
{"title": "রাজনীতি ছাড়ছেন মিঠুন", "body": "আগেই মৃদু আওয়াজ তুলেছিলেন, বিধানসভা ভোটে তৃণমূল কংগ্রেসের হয়ে প্রচারণা চালাবেন না। এবার সরাসরি রাজনীতিকে বিদায় বলতে যাচ্ছেন ভারতীয় অভিনেতা মিঠুন চক্রবর্তী।এবার ছাড়তে যাচ্ছেন তার সাংসদ পদও। তৃণমূল সূত্রে খবরটি প্রকাশ করেছে কলকাতার একটি সংবাদমাধ্যম।দলীয় সে সূত্র জানিয়েছে, এখন তারা মিঠুনের জায়গায় রাজ্যসভায় কাকে পাঠানো হবে তা নিয়ে আলোচনা করছেন। অর্থাৎ বলিউড ও টলিউডের জনপ্রিয় এ নায়ক সত্যিই বিদায় নিচ্ছেন রাজনীতির মাঠ থেকে।অপরদিকে কিছুটা অভিমানের কথাও শোনা যায়। কারণ সারদা মামলায় দীর্ঘ টানাপোড়েনের মধ্যে তার দল তৃণমূল তার পাশে দাঁড়ায়নি।অন্যদিকে একাধিকবার সর্বোচ্চ করদাতার তালিকাতেও নাম এসেছে দুই বাংলায় জনপ্রিয় এ অভিনেতার। অনেকের মতে, পর্দার প্রতিবাদী সে মানুষটি বাস্তব জীবনেও স্বচ্ছ থাকতে চান।", "url": "https://www.banglatribune.com/entertainment/61779/%E0%A6%B0%E0%A6%BE%E0%A6%9C%E0%A6%A8%E0%A7%80%E0%A6%A4%E0%A6%BF-%E0%A6%9B%E0%A6%BE%E0%A7%9C%E0%A6%9B%E0%A7%87%E0%A6%A8-%E0%A6%AE%E0%A6%BF%E0%A6%A0%E0%A7%81%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 102, "scraped_at": "2026-02-05T12:55:30.543238"}
{"title": "এবার তোমার কম্বলটা দিয়া জার কাটপে বাহে’", "body": "এবার তোমার কম্বলটা দিয়া জার (শীত) কাটপে (কাটবে) বাহে। এ্যাদোন (এমন) জার (শীত) শুরু হুছে (হয়েছে)। হামার গ্রামোত (গ্রামে) তোমা (আপনারা) ছাড়া কোনোদিন আর কাইয়োই (কেউই) কম্বল দেয় নাই। এ কম্বলকোনা (কম্বলটি) গাত (শরীরে) দিয়া (দিয়ে) কোনও রকম আইত (রাত) কাটমো (কাটানো যাবে) বাহে। হামা (আমরা) গরীব মানষি (মানুষ)। কেউই হামার গুলার খোঁজখবর নেয় না। তোমায় এবার খোঁজ করি জারের কম্বল দিয়া হামার উপকার কইল্লেন। বাবু, উপরওলায় (সৃষ্টিকর্তায়) তোমার ভাল করবে।’লালমনিরহাটের কালীগঞ্জ উপজেলার গোড়ল ইউনিয়নের লোহাকুচি স্কুল অ্যান্ড কলেজ মাঠে কম্বল পেয়ে ৯০ বছর বয়সী বৃদ্ধা ছোমছাতুন বেওয়া অনুভূতি প্রকাশ করতে গিয়ে আবেগাপ্লুত ভাষায় এসব কথা বলেন। কালীগঞ্জ উপজেলার গোড়ল ইউনিয়নের ফক্করেরহাট এলাকার ৯০ বছর বয়সী বৃদ্ধা ছোমছাতুন বেওয়ার মতোই অনুভূতি জানালেন একই এলাকার মেনেকা রানী (৭৫), বিনোদিনী বালা (৮৫), আবেদল আলী (৬৫) ও বুধারাম রায় (৮০)।তাদের মতো আসমা খাতুন বলেন,‘৬ সন্তান নিয়ে ডোঙ্গাগঞ্জ এলাকায় ঝুপড়ি ঘরে থাকি। স্বামী নেই। ছেলে-মেয়েদের নিয়ে খুবই কষ্টে থাকি। এক বেলা খেতে পারি তো আর এক বেলা খেতে পারি না। বিজিবির কম্বলটা খুবই উপকারে হবে। তাদের প্রতি আশীর্বাদ থাকলো।’কনকনে শীত পড়া শুরু হতে না হতেই এবার প্রথম দিকেই সোমবার দুপুরে ‘রোটারি ক্লাব অব গুলশান-ঢাকা’ এর উদ্যোগে লালমনিরহাট-১৫ বিজিবি ব্যাটালিয়নের সহযোগিতায় ১১শ’ গরীব-অসহায় শীতার্ত মানুষের মাঝে কম্বল বিতরণ করা হয়েছে।‘রোটারি ক্লাব অব-লালমনিরহাট’-এর সভাপতি আব্দুস সালাম বকুলের সভাপতিত্বে অনুষ্ঠানে প্রধান অতিথি ছিলেন বিজিবির অতিরিক্ত মহাপরিচালক বিগ্রেডিয়ার জেনারেল মাহফুজুর রহমান (জি-প্লাস)। এছাড়া বিশেষ অতিথি ছিলেন বিজিবির উপ-পরিচালক কর্নেল জুলফিকার আলী, লালমনিরহাট-১৫ বিজিবি ব্যাটালিয়নের অধিনায়ক লে. কর্নেল আহমদ বজলুর রহমান হায়াতী, বিজিবি রংপুর সেক্টরের স্টাফ অফিসার লে. কর্নেল শফিউল আলম খাঁন শফি, রোটারি ক্লাব অব গুলশানের সদস্য রোটারিয়ান বিগ্রেডিয়ার জেনারেল (অব.) আব্দুল মান্নান, ঢাকা-৪ আসনের সংসদ সদস্য সৈয়দ আবু হোসেন বাবলার স্ত্রী রোটারিয়ান সালমা হোসাইন, রোটারিয়ান রাবেয়া লোদী, রোটারিয়ান শায়লা রহমান, রোটারিয়ান রওশন আরা, সীমান্ত শীতবস্ত্র বিতরণ প্রকল্পের চেয়ারম্যার বীর মুক্তিযোদ্ধা এসএম শফিকুল ইসলাম কানু ও লোহা কুচি স্কুল অ্যান্ড কলেজের অধ্যক্ষ ইউপি চেয়ারম্যান মাহমুদুল ইসলাম প্রমুখ। বক্তারা বলেন, ‘প্রতিবছর সীমান্ত এলাকার শীতার্ত অসহায় ও গরীব মানুষের মাঝে শীতবস্ত্র বিতরণ কার্যক্রম অব্যাহত রাখার প্রতিশ্রুতি দেন।’", "url": "https://www.banglatribune.com/country/59497/%E0%A6%8F%E0%A6%AC%E0%A6%BE%E0%A6%B0-%E0%A6%A4%E0%A7%8B%E0%A6%AE%E0%A6%BE%E0%A6%B0-%E0%A6%95%E0%A6%AE%E0%A7%8D%E0%A6%AC%E0%A6%B2%E0%A6%9F%E0%A6%BE-%E0%A6%A6%E0%A6%BF%E0%A6%AF%E0%A6%BC%E0%A6%BE-%E0%A6%9C%E0%A6%BE%E0%A6%B0-%E0%A6%95%E0%A6%BE%E0%A6%9F%E0%A6%AA%E0%A7%87-%E0%A6%AC%E0%A6%BE%E0%A6%B9%E0%A7%87%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মোয়াজ্জেম হোসেন, লালমনিরহাট", "category": "country", "language": "bn", "token_count": 317, "scraped_at": "2026-02-05T12:55:32.708954"}
{"title": "নজিরবিহীন নিরাপত্তায় থার্টি ফার্স্ট নাইট পালিত", "body": "নতুন বছরকে সম্ভাষণ জানানোর জন্য এবার রাস্তায় ছিলো না মানুষের ভিড়, ছিলো না তেমন অন্ধকার আকাশ উজ্জ্বল করে তোলা আতশবাজির রোশনাই। অল্প-স্বল্প আনন্দ আয়োজন যা হয়েছে তার প্রায় সবই মহল্লাকেন্দ্রিক আর ঘরোয়া ভাবে। পার্টি একেবারে বন্ধ হয়নি তবে তা ছিলো হোটেলকেন্দ্রিক আর আমন্ত্রিতদের জন্য একেবারেই সংরক্ষিত। প্রাণখোলা উদযাপন ছিলো কেবল ঢাকা বিশ্ববিদ্যালয়ের টিএসসি এলাকায়। সেখানে হয়েছে বিশ্ববিদ্যালয়টির ছাত্রদের বড় জমায়েত। তবে এমন সুযোগ মেলেনি বেশির ভাগ নগরবাসীরই। বলা যায়, নজিরবিহীন নিরাপত্তায় পালিত হয় এবারের থার্টি ফার্স্ট নাইট। রাজধানীর কূটনৈতিক জোন গুলশান, বনানী, বারিধারার পাশাপাশি বিনোদন কেন্দ্র হাতিরঝিলে ছিলো ‘কারফিউ’ -এর পরিবেশ।রা ত ৮টা বাজার সঙ্গে সঙ্গে এসব এলাকার সব প্রবেশ পথে ব্যারিকেড দিয়ে আটকে দেওয়া হয়। গোটা রাজধানীজুড়েই নেওয়া হয় কয়েকস্তরের নিরাপত্তা। গুরুত্বপূর্ণ পয়েন্টগুলো ছাড়াও বিভিন্ন সড়কের মাঝপথে বসানো হয় তল্লাশি চৌকি। এমন অভাবনীয় ও নজিরবিহীন নিরাপত্তা ব্যবস্থায় সাধারণ মানুষের ভোগান্তিও বেড়ে যায় বহুগুণ। গুলশান, বনানী ও বারিধারা এলাকায় যানবাহন সংকটে অনেকেই পড়েন বিপাকে। অপরদিকে, মগবাজার থেকে সাতরাস্তা ও ফার্মগেট হয়ে কাকলী পর্যন্ত এ দু’টি প্রধান সড়কে ঘরমুখী মানুষকে তীব্র যানজটে ঘণ্টার পর ঘণ্টা কাটাতে হয়েছে। এ দু’টি প্রধান সড়ক থেকে হাতিরঝিল ও কূটনৈতিক জোন এলাকার সকল প্রবেশ পথ রাত ৮টার পর থেকেই বন্ধ করে দেওয়া হয়। এসব এলাকার বাসিন্দা ও সাংবাদিকদেরও পড়তে হয়েছে পুলিশের নানা প্রশ্নের মুখে। সন্দেহ হলে দেহ ও গাড়িও তল্লাশি করেন আইন-শৃঙ্খলা বাহিনীর সদস্যরা। অন্যদের ওই ব্যারিকেড থেকেই ফিরে যেতে হয়েছে।তেজগাঁও শিল্পাঞ্চল এলাকা-ফিনিক্স রোড ক্রসিং, বনানী ১১ নং রোড ক্রসিং, চেয়ারম্যান বাড়ি রোড ক্রসিং, আমতলী ক্রসিং শুটিং ক্লাব, বাড্ডা লিংক রোড, গ্রুপ-ফোর, ডিওএইচএস বারিধারা ইউনাইটেড হাসপাতাল ক্রসিং ও নতুন বাজার ক্রসিংগুলো দিয়ে গুলশান, বারিধারা, বনানী এলাকায় প্রবেশের পথগুলো বন্ধ করে দেয় পুলিশ। তবে ভেতর থেকে কেউ বের হতে চাইলে তাকে বাধা দেওয়া হয়নি। গুলশান-২ এ এপিসি ও জলকামানসহ র‌্যাব পুলিশের সতর্ক অবস্থান দেখা গেছে। পাশেই হোটেল ওয়েস্টিনকে রঙবেরঙয়ের বাতি দিয়ে সাজানো হলেও সেখানে জনসমাগম কম দেখা গেছে। টিএসসি এলাকায়ও ছিলো কঠোর নিরাপত্তা। রাত ৮টার পর থেকে ঢাকা বিশ্ববিদ্যালয় এলাকায় যানবাহন নিয়ন্ত্রণ করা হলেও রাত ১২টার পর সম্পূর্ণরূপে বন্ধ করে দেওয়া হয়। অতীতের মতো রাস্তায় কাউকে দেখা যায়নি থার্টি ফার্স্টের উৎসব করতে। রাত পৌনে ১২টার দিকে গুলশান-২ চত্বরে উপস্থিত সাংবাদিকদের উদ্দেশ্যে ঢাকা মহানগর পুলিশের (ডিএমপি) কমিশনার আছাদুজ্জামান মিয়া বলেন, স্বাধীনতা বিরোধী একটি অপশক্তি দেশে বিশৃঙ্খলা সৃষ্টির চেষ্টা করছে। এই অপশক্তি দেশের শান্তি শৃঙ্খলা নষ্ট করে দেশের অগ্রগতি ও উন্নয়ন ব্যহত করতে চায়। এজন্যই নগরীতে নজিরবিহীন নিরাপত্তা নেওয়া হয়েছে। যাতে কেউ নাশকতা কিংবা কোনও প্রকার বিঘ্ন ঘটাতে না পারে। রাত বাড়ার সঙ্গে সঙ্গে শিথিল করে দেওয়া হবে বলেও জানান তিনি। এসময় সেখানে র‌্যাবের মহাপরিচালক বেনজীর আহমেদ ও গোয়েন্দা পুলিশের যুগ্ম কমিশনার মনিরুল ইসলামসহ পুলিশের শীর্ষ কর্মকর্তারা উপস্থিত ছিলেন।রাত ১০টার দিকে হাতির ঝিল এলাকায় গিয়ে দেখা যায় পুলিশের যানবাহন ছাড়া আর কোনও যানবাহন ঢুকতে দেওয়া হচ্ছে না। ওইপথ দিয়ে যেতে সাবেক আইনমন্ত্রী আবদুল মতিন খসরুকে দীর্ঘ সময় পুলিশের ব্যারিকেডের সামনে দাঁড়িয়ে থাকতে হয়েছে। এ সময় সেখানে ডিএমপি’র তেজগাঁও জোনের উপ-কমিশনার বিপ্লব কুমার সরকারসহ পুলিশ কর্মকর্তারা উপস্থিত ছিলেন। থার্টি ফার্স্ট নাইটে উৎসবের নামে ছিনতাই, নাশকতামূলক কর্মকাণ্ড, উচ্ছৃঙ্খলতা ও অসামাজিক কর্মকাণ্ডসহ বিভিন্ন ধরনের অপ্রীতিকর ঘটনা সৃষ্টির আশঙ্কা থাকে। উপরোন্তু বর্তমান উদ্ভুত পরিস্থিতি বিবেচনায় নাশকতামূলক কর্মকাণ্ডের আশঙ্কা বেশি। রাজধানীসহ সারাদেশেই র‌্যাবের গোয়েন্দা ও আভিযানিক কার্যক্রম জোরদার করা হয়। অন্যান্য আইন-শৃঙ্খলা বাহিনী গোয়েন্দা সংস্থাগুলোর সঙ্গে সমন্বয়ের মাধ্যমে নিরাপত্তা নিশ্চিতে দায়িত্ব পালন করছে। নামানো হয়েছে র‌্যাবের ডগ স্কোয়াডও। ছবি: নাসিরুল ইসলাম/টিএন/", "url": "https://www.banglatribune.com/country/66153/%E0%A6%A8%E0%A6%9C%E0%A7%80%E0%A6%B0%E0%A6%AC%E0%A6%BF%E0%A6%B9%E0%A7%80%E0%A6%A8-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE%E0%A7%9F-%E0%A6%A5%E0%A6%BE%E0%A6%B0%E0%A7%8D%E0%A6%9F%E0%A6%BF-%E0%A6%AB%E0%A6%BE%E0%A6%B0%E0%A7%8D%E0%A6%B8%E0%A7%8D%E0%A6%9F-%E0%A6%A8%E0%A6%BE%E0%A6%87%E0%A6%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জামাল উদ্দিন ও চৌধুরী আকবর হোসেন", "category": "country", "language": "bn", "token_count": 517, "scraped_at": "2026-02-05T12:55:34.584480"}
{"title": "সেনাবাহিনীর আপত্তিতে আটকে গেল ‘মাই বাইসাইকেল’?", "body": "বাংলাদেশে চাকমা ভাষায় নির্মিত প্রথম চলচ্চিত্র ‘মাই বাইসাইকেল’ দীর্ঘদিন ধরে আটকে আছে বাংলাদেশ চলচ্চিত্র সেন্সর বোর্ডে। ছবিটির পরিচালক অং রাখাইন অভিযোগ করলেন কালক্ষেপণের। জানালেন, বেশ কয়েকটি কারণ দেখিয়ে এটি ঝুলিয়ে রাখা হচ্ছে। এর মধ্যে অন্যতম কারণ হিসেবে উল্লেখ করা হয়েছে, বাংলাদেশ সেনাবাহিনীর আপত্তি। এছাড়াও পরিচালক অভিযোগ করছেন যে, চলচ্চিত্রটি অবাণিজ্যিকভাবে প্রদর্শনকে তারা ভিন্ন চোখে দেখছেন। এদিকে পাল্টা অভিযোগ রয়েছে বিষয়টি নিয়ে। সেন্সর বোর্ডের কর্মকর্তারা বলছেন, ছবির পরিচালক তার ‘মর থেঙ্গারি’ বা 'আমার বাইসাইকেল' চলচ্চিত্রটি কোনওরকম অনুমতি ছাড়াই দেশে প্রদর্শন করেছেন। এ নিয়ে তদন্ত চলছে। আর এ কারণেই সেন্সর প্রক্রিয়ায় দীর্ঘসূত্রতা। চাকমা ভাষার প্রথম এ ছবিটির সেন্সরে আটকে থাকা নিয়ে এখন আন্তর্জাতিক অঙ্গনের কথা উঠেছে। সোমবার বিষয়টি নিয়ে আন্তর্জাতিক একটি জার্নালে খবর প্রকাশ হয়। আর আজ (মঙ্গলবার) বিষয়টির বিশদে লিখেছে বিবিসি বাংলা। পুরো বিষয়টি নিয়ে ব্যাখ্যা চাইতে অংয়ের সঙ্গে যোগাযোগ করা হলে তিনি বাংলা ট্রিবিউনকে বলেন, ‘এটা নিয়ে কথা হওয়াটা স্বাভাবিক। তারা নানা কারণ দেখিয়ে ছয় মাস ধরে এটি আটকে রাখছে। কোনও ‍সিদ্ধান্তে আসছে না।’ সেন্সর বোর্ডের অভিযোগ সম্পর্কে অংয়ের বক্তব্য, ‘ছবিটি সেন্সর বোর্ডে জমা দেওয়ার বেশ কিছুদিন পর বোর্ড আমাকে একটি চিঠি পাঠায়। সেখানে উল্লেখ করা হয়, ছবিটি নিয়ে বাংলাদেশ সেনাবাহিনী একটি চিঠির মাধ্যমে তাদের কাছে আপত্তি জানিয়েছে। সেনাবাহিনীর চিঠির কোনও অনুলিপি আমার কাছে পাঠানো হয়নি। এছাড়া সেন্সর বোর্ড জানিয়েছে, তাদের অনুমতি ছাড়া আমি কেন দেশের মধ্যে ছবিটি প্রর্দশন করেছি? এক্ষেত্রে বিষয়টি হচ্ছে, ছবিটি কোনও বাণিজ্যিক প্রদর্শনী কিন্তু হয়নি। সেন্সর বোর্ডের অনুমতি নিতে হয় বাণিজ্যিক প্রদর্শনীর বিষয়ে।’ তবে সেন্সর বোর্ডের সঙ্গে যোগাযোগ করা হলে বোর্ডের সচিব মুন্সী জালালউদ্দিন বাংলা ট্রিবিউনকে জানান, ‌বাণিজ্যিক ও অবাণিজ্যিক- দুটো ক্ষেত্রেই অনুমতি লাগবে। এমনকি তিনি উদহরণ দাঁড় করান আগামী বছরের জানুয়ারিতে ঢাকায় অনুষ্ঠিতব্য একটি চলচ্চিত্র উৎসবের কথা বলে। জানান, সে চলচ্চিত্র উৎসবের জন্য ছবির সেন্সরের কাজ এখন চলছে। এদিকে সেনাবহিনীর আপত্তির সুনির্দিষ্ট বিষয়গুলো কী- জানতে চাইলে অং বলেন, ‘সেন্সর বোর্ড চিঠিতে উল্লেখ করেছে, ছবির সংলাপ ও কিছু দৃশ্য আর্মির সুনাম ক্ষুন্ন করেছে।’ এ বিষয়ে বোর্ড সচিবের ভাষ্য, ‌'চিঠিটি আমাদের কাছে সরাসরি এসেছে, তা নয়। এটি তথ্যমন্ত্রণালয় মারফত আমাদের কাছে আসে এবং সঙ্গে সঙ্গে আমাদের করণীয় যা, তাই আমরা করেছি। পরিচালককে দ্রুত একটি চিঠি পাঠিয়েছি।' তবে কেন এত কালক্ষেপণ ও ছবিটির অবস্থা কী- প্রশ্নে তিনি যোগ করেন, 'ছবিটি প্রদর্শনী এখনও হয়নি। আমাদের কাছে যে ছবিগুলো জমা দেওয়া হয়, সেগুলো সেন্সর বোর্ডের চেয়ারম্যান (তথ্যসচিব মর্তুজা আহমেদ) কাছে সূচি আকারে প্রদান করা হয়। জমা দেওয়ার পর চেয়ারম্যান জানিয়েছেন, এটি আপতত হোল্ড (সেন্সরের জন্য প্রদর্শন স্থগিত) করতে। কারণ তথ্যমন্ত্রণালয় থেকে অভিযোগ আছে। এটির সুরহা হওয়ার পর তিনি সিদ্ধান্ত দেবেন। ছবিটি তিন মাস ধরে হোল্ড করা আছে।' তিনি আরও জানান, ছবিটির বিষয়ে দেশে প্রদর্শনীর তদন্ত ও সেনাবাহিনীর আপত্তি নিষ্পত্তি হলে সেন্সরের কাজ এগুবে। অং রাখাইন বাংলাদেশের একটি সংখ্যালঘু রাখাইন গোষ্ঠীর সদস্য। ‘মাই বাইসাইকেল' নামের এই ছবিটির জন্য তিনি গত দশ বছর ধরে কাজ করছেন। এটির দৃশ্যধারণ শুরু হয় ২০১২ সালে এবং ২০১৪ সালের ডিসেম্বরে ঢাকার একটি চলচ্চিত্র উৎসবে প্রথম এটি প্রদর্শিত হয়।", "url": "https://www.banglatribune.com/entertainment/61957/%E0%A6%B8%E0%A7%87%E0%A6%A8%E0%A6%BE%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%B0-%E0%A6%86%E0%A6%AA%E0%A6%A4%E0%A7%8D%E0%A6%A4%E0%A6%BF%E0%A6%A4%E0%A7%87-%E0%A6%86%E0%A6%9F%E0%A6%95%E0%A7%87-%E0%A6%97%E0%A7%87%E0%A6%B2-%E2%80%98%E0%A6%AE%E0%A6%BE%E0%A6%87-%E0%A6%AC%E0%A6%BE%E0%A6%87%E0%A6%B8%E0%A6%BE%E0%A6%87%E0%A6%95%E0%A7%87%E0%A6%B2%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ওয়ালিউল মুক্তা", "category": "entertainment", "language": "bn", "token_count": 452, "scraped_at": "2026-02-05T12:55:36.411489"}
{"title": "‘মজা লস’ নিয়ে যত কথা: অ্যাডমিন দুই দিনের রিমান্ডে", "body": "‘মজা লস’ পেইজ-এর অ্যাডমিন রেফায়েত আহমেদকে দুই দিনের রিমান্ডে নিয়েছে পুলিশ। শুক্রবার ঢাকা মহানগর মুখ্য হাকিম রিমান্ডের আদেশ মঞ্জুর করেন। ভাটারা থানার ভারপ্রাপ্ত কর্মকর্তা (ওসি) নুরুল মুত্তাকিন এ তথ্য জানান।ভাটারা থানার ওসি বলেন, আজই রেফায়েত আহমেদকে পুলিশি হেফাজতে নেওয়া হয়েছে। তবে, এখনও তাকে জিজ্ঞাসাবাদ করা হয়নি। আজ রাত থেকে জিজ্ঞাসাবাদ শুরু করা হবে। জিজ্ঞাবাদ শেষে বিস্তারিত জানা যাবে।এ বিষয়ে তথ্যপ্রযুক্তি আইনে ভাটারা থানায় একটি মামলা দায়ের করা হয়েছে। মামলার তদন্তের দায়িত্ব দেওয়া হয়েছে এসআই আবদুর রবকে।উল্লেখ্য, বৃহস্পতিবার বিকেলে রাজধানীর বসুন্ধরা এলাকা থেকে মজা লস পেইজের অ্যাডমিনকে গ্রেফতার করে র‌্যাব। এ প্রসঙ্গে র‌্যাব জানায়, সরকার ও রাষ্ট্রবিরোধী প্রচারণার অভিযোগে তাকে গ্রেফতার করা হয়েছে।মজা লস পেইজ যাত্রা শুরু করে ২০১২ সালের ১৪ ফেব্রুয়ারি। শুরু থেকে এটি নিছক একটি ফান পেইজ হিসেবে পরিচিত ছিল। সামাজিক অসঙ্গতি, দৈনন্দিন জীবনের নানা বিষয় নিয়ে পেইজটিতে পোস্ট দেওয়া হতো। ছবিতে হাস্যরসাত্মক ক্যাপশন দিয়ে 'ট্রল' করা হতো। এ কারণে অল্পসময়ের মধ্যে পেইজটি ব্যাপক জনপ্রিয়তা অর্জন করে। বর্তমানে মজা লস পেইজের সঙ্গে প্রায় ৭ লাখ ফেসবুক ব্যবহারকারী যুক্ত রয়েছেন।মজা লস প্রথম বিতর্কের কেন্দ্রবিন্দুতে আসে ২০১২ সালের নভেম্বরে। চিত্রনায়ক অনন্ত জলিলকে ব্যঙ্গ করে তারা একটি ফেসবুক গেম তৈরি করে । অ্যাংরি বার্ডের অনুকরণে গেমটির নাম দেওয়া হয় 'অ্যাংরি জলিল'। এই গেমটি ব্যাপক জনপ্রিয় হলেও, এটি নিয়ে তুমুল বিতর্ক শুরু হয়। পেইজটি অনন্ত জলিলকে নিয়ে অসংখ্য বিদ্রূপাত্মক পোস্ট দিলেও গেমটিকে অনেক সমালোচক 'বাড়াবাড়ি' হিসেবে আখ্যায়িত করেছিলেন। মজা লস-এর আরেকটি প্রিয় চরিত্র ছিলেন তৎকালীন স্বরাষ্ট্রমন্ত্রী সাহারা খাতুন। এই স্বরাষ্ট্রমন্ত্রীকে নিয়েও পেইজটিতে নিয়মিত পোস্ট দেওয়া হতো। বিভিন্ন রাজনৈতিক ইস্যুতেও মজা লস সোচ্চার ছিল। যেমন বিএনপি নেতা ইলিয়াস আলী নিখোঁজ হওয়ার পর মজা লস তাকে নিয়ে প্রতিবাদী পোস্ট দেয়। হরতাল, সহিংসতা, সন্ত্রাসসহ প্রধান দুটি রাজনৈতিক দলের বিবাদও নিয়ে মজা লস 'মজা' করত। একারণে বিভিন্ন রাজনৈতিক দলের বিরাগের বিষয় হতে হতে শুরু করে পেইজটি। ২০১৩ সালে মজা লস ব্যাপকভাবে রাজনৈতিক পোস্ট এবং ভিডিও প্রকাশ শুরু করে। পেইজটি দেশের চলমান রাজনীতির কঠোর সমালোচক ছিল। পেইজ সংশ্লিষ্টরা বিভিন্ন রাজনৈতিক ইস্যু নিয়ে মজার ভিডিও কিংবা ট্রল প্রকাশ করতেন। ২০১৪ সালে পেইজটি একটি ভিডিও প্রকাশ করে। এই ভিডিওতে দেখা যায়, একটি মেয়ে রিকশায় করে যাচ্ছে। সেই রিকশা থামিয়ে একটি ছেলে তাকে থাপ্পড় মারছে। মজা লস পেইজ এই ভিডিওটি প্রকাশ করে নির্যাতনকারী ছেলেটিকে ধরিয়ে দেওয়ার আহবান জানায়। এই ভিডিওটি ছড়িয়ে পড়লে, নির্যাতনকারী ছেলেটিকে শনাক্ত করা হয়। চলতি বছরের পহেলা বৈশাখে টিএসসিতে ঘটে যাওয়া নারী নির্যাতনের ঘটনায় মজা লস শক্ত অবস্থান নেয়। সিসিটিভির ফুটেজ ঘেঁটে তারা কয়েক জনের ছবি প্রকাশ করে দেয়। চলতি বছরে গুলশানে একটি গাড়ি দুর্ঘটনা কেন্দ্র করে মজা লস পুনরায় আলোচনার শীর্ষে চলে আসে। আওয়ামী লীগের সাবেক সংসদ সদস্য এইচ বিএম ইকবালের ভাতিজা ফারিজের কিছু ছবিও প্রকাশ করে এই পেইজ। মজার বাইরে এই রকম কিছু সামাজিক উদ্যোগ নেওয়ায় মজা লসের প্রশংসার পাশাপাশি কিছু সমালোচনাও রয়েছে। বঙ্গবন্ধুকে নিয়ে ট্রল করা তার মধ্যে অন্যতম। সরকারি নির্দেশে ফেসবুক বন্ধ থাকার সময়ও মজা লস পেইজটি সক্রিয় ছিল। তারা এ সময় তারানা হালিমকে নিয়ে ট্রল করে। মজা লসের অ্যাডমিন 'চৌধুরী সাহেব' হিসেবে পরিচিত। তার আসল পরিচয় নিয়ে জনমনে ব্যাপক কৌতূহল রয়েছে। ২০১৪ সালের শেষের দিকে চৌধুরী সাহেব প্রথম বারের মতো টিভি পর্দায় উপস্থিত হন। তবে, পুরো শোজুড়ে তার মুখ কালো কাপড়ে ঢাকা ছিল। চলতি বছরের শুরুর দিকে চৌধুরী সাহেবের ছবিসহ পরিচায় অন লাইনে ফাঁস হয়ে যায়। তখনই জানা যায়, চৌধুরী সাহেব নামের আড়ালে আসলে রয়েছেন এই রেফায়েত আহমেদ। এ নিয়েও ওই সময় অনলাইনে ব্যাপক তোলপাড়ের সৃষ্টি হয়। /এআরআর/এইআর/এমএনএইচ/", "url": "https://www.banglatribune.com/country/59563/%E2%80%98%E0%A6%AE%E0%A6%9C%E0%A6%BE-%E0%A6%B2%E0%A6%B8%E2%80%99-%E0%A6%A8%E0%A6%BF%E0%A7%9F%E0%A7%87-%E0%A6%AF%E0%A6%A4-%E0%A6%95%E0%A6%A5%E0%A6%BE-%E0%A6%85%E0%A7%8D%E0%A6%AF%E0%A6%BE%E0%A6%A1%E0%A6%AE%E0%A6%BF%E0%A6%A8-%E0%A6%A6%E0%A7%81%E0%A6%87-%E0%A6%A6%E0%A6%BF%E0%A6%A8%E0%A7%87%E0%A6%B0-%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A7%8D%E0%A6%A1%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 525, "scraped_at": "2026-02-05T12:55:38.277708"}
{"title": "তাহিরপুর সীমান্তে তিন চোরাকারবারিসহ গ্রেফতার ৫", "body": "সুনামগঞ্জের তাহিরপুর সীমান্ত থেকে তিন চোরাচালানিসহ ৫ জনকে গ্রেফতার করেছে পুলিশ।শুক্রবার রাত ৯টার দিকে উপজেলার উত্তর বড়দল ইউনিয়নের সীমান্ত সংলগ্ন বড়ছড়া শুল্ক স্টেশন এলাকা থেকে তাদের গ্রেফতার করা হয়। তাহিরপুর থানার ওসি (তদন্ত) মোহাম্মদ হানিফ গ্রেফতারের সত্যতা নিশ্চিত করেছেন।গ্রেফতারকৃতরা হলেন, রজনীলাইন গ্রামের নুর হোসেনের ছেলে হেকমত আলী (২৭) মোহর আলীর ছেলে কুতুব উদ্দিন (৩৫) ও সুন্দর আলীর ছেলে মোহাম্মদ আলী (৪০)।তাহিরপুর থানার ওসি (তদন্ত) মোহাম্মদ হানিফ জানান, গ্রেফতারকৃতরা মাদক চোরাচালান মামলার নিয়মিত আসামি। গোপন সংবাদের ভিত্তিতে অভিযান চালিয়ে সীমান্ত সংলগ্ন বড়ছড়া শুল্ক স্টেশন এলাকা থেকে তাদের আটক করা হয়। এছাড়া আতাউর রহমান (৫৫) ও আব্দুল আলী (৩০) নামে আদালতের ওয়ারেন্টভুক্ত দুই আসামিকে গ্রেফতার করা হয়েছে বলেও তিনি জানান।/আরএ/", "url": "https://www.banglatribune.com/country/68225/%E0%A6%A4%E0%A6%BE%E0%A6%B9%E0%A6%BF%E0%A6%B0%E0%A6%AA%E0%A7%81%E0%A6%B0-%E0%A6%B8%E0%A7%80%E0%A6%AE%E0%A6%BE%E0%A6%A8%E0%A7%8D%E0%A6%A4%E0%A7%87-%E0%A6%A4%E0%A6%BF%E0%A6%A8-%E0%A6%9A%E0%A7%8B%E0%A6%B0%E0%A6%BE%E0%A6%95%E0%A6%BE%E0%A6%B0%E0%A6%AC%E0%A6%BE%E0%A6%B0%E0%A6%BF%E0%A6%B8%E0%A6%B9-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0-%E0%A7%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সুনামগঞ্জ প্রতিনিধি", "category": "country", "language": "bn", "token_count": 108, "scraped_at": "2026-02-05T12:55:40.364774"}
{"title": "বিশ্ব ইজতেমা শুরু: প্রথম দিনেই পূর্ণ তুরাগ তীর", "body": "শুক্রবার (৮ জানুয়ারি) ফজরের নামাজের পর বয়ানের মধ্য দিয়ে টঙ্গীর তুরাগ তীরে শুরু হওয়া বিশ্ব ইজতেমা জুমার নামাজের সময় পরিণত হয় লাখো মুসল্লির মিলনমেলায়। ইজতেমার প্রথম দিনে জুমার নামাজে অংশ নিতে তুরাগ তীর ছাড়াও টঙ্গী ও আশপাশের অনেকটা এলাকাজুড়ে ধর্মপ্রাণ মুসলিমদের ভিড় তৈরি হয়। শুক্রবার ছুটির দিন থাকায় গাজীপুরসহ আশপাশের অনেক এলাকা থেকেই বিপুল সংখ্যক মুসল্লি এখানে জুমার নামাজ আদায় করেন।বাংলাদেশের কাকরাইল মসিজদের খতিব হাফেজ মাওলানা মোহাম্মদ জোবায়ের ইজতেমা ময়দানে জুমার নামাজের ইমামতি করেন। বাদ আসর বয়ান করবেন ভারতের মাওলানা মোহাম্মদ জোয়াহের। বাদ মাগরিব বয়ান করবেন দিল্লির হযরত মাওলানা মোহাম্মদ সাদ। ইজতেমা ময়দান ছাড়াও আশপাশের রাস্তাঘাট, বিভিন্ন ভবনের ছাদ, কারখানা চত্বর সরকারি-বেসরকারি প্রতিষ্ঠান চত্বরে অবস্থান নিয়ে মুসল্লিরা নামাজ আদায় করেন। জুমার নামাজ আদায় করতে রাজধানী থেকে মন্ত্রী, সংসদ সদস্য ও রাজনৈতিক নেতা, সরকারি-বেসরকারি পর্যায়ের ভিআইপি অতিথিরা ইজতেমা ময়দানে যোগ দেন।ইজতেমা শুরুর দিন শুক্রবার হওয়ায় ইজতেমা মাঠে জুমার নামাজে অংশ নিতে অনেক মুসল্লি সকাল থেকেই নামাজের আগ পর্যন্ত ইজতেমাস্থলে উপস্থিত হন। বয়ান, কারগুজারি, তাশকিল, তালিম, তিলাওয়াত, জিকির ও সালাতে ব্যস্ত সময় পার করেন তারা। ইজতেমায় যোগদানকারী মুসল্লি ছাড়াও জুমার নামাজে অংশ নেন গাজীপুরসহ আশপাশের এলাকার লাখ লাখ মুসল্লি। দেশ-বিদেশের কয়েক লাখ মুসলমানের অংশগ্রহণে শুক্রবার ভোরে তাবলিগ জামাতের বৃহত্তম সমাবেশ বিশ্ব ইজতেমার প্রথম পর্ব শুরু হয়। ফজরের নামাজের পর ভারতের মাওলানা আব্দুর রহমানের আম বয়ানের মধ্য দিয়ে শুরু হয় ইজতেমার আনুষ্ঠানিকতা। বয়ান বাংলায় তরজমা করে শোনান বাংলাদেশের মাওলানা মো.আব্দুল মতিন।বিশ্ব ইজতেমায় বাংলাদেশ ও ভারতের তাবলীগ মারকাজের শুরা সদস্য ও বুর্জগরা বয়ান পেশ করবেন। মূল বয়ান উর্দুতে হলেও বাংলা, ইংরেজি, আরবি, তামিল, মালয়, তুর্কি ও ফরাসিসহ বিভিন্ন ভাষায় তাৎক্ষণিক অনুবাদ করা হয়। ইজতেমায় বিভিন্ন ভাষাভাষী মুসল্লিরা আলাদা আলাদা বসেন এবং তাদের মধ্যে একজন করে মুরব্বি মূল বয়ানকে তাৎক্ষণিকভাবে অনুবাদ করে শোনান।ইজতেমা পরিচালনা কমিটির সদস্য প্রকৌশলী মাওলানা মো. গিয়াস উদ্দিন জানান, এবার প্রথম দফার ইজতেমায় বাংলাদেশের ১৭টি জেলার মুসলমানরা ছাড়াও ৯৩টি দেশের ৬ হাজার ১১২ জন মুসল্লি উপস্থিত হয়েছেন। শুক্রবার দুপুর পর্যন্ত ভারত, পাকিস্তানসহ এশিয়া, আফ্রিকা, ইউরোপ, আমেরিকাসহ ৯৩টি দেশের ৬ হাজার ১১২জন মুসল্লি অংশ নিয়েছেন। আগামী দুই দিনে এ সংখ্যা আরও বাড়তে পারে বলে তিনি জানান। তিন মুসল্লির মৃত্যুটঙ্গী থানার ভারপ্রাপ্ত কর্মকর্তা (ওসি) ফিরোজ তালুকদার জানান, টঙ্গীতে বিশ্ব ইজতেমায় যোগ দিতে এসে হৃদরোগে আক্রান্ত হয়ে তিনজনের মৃত্যু হয়েছে। বৃহস্পতিবার রাতে ওই তিনজন মারা যান। তারা হলেন-কুড়িগ্রাম জেলার উলিপুর থানার চকলারপাড় গ্রামের নূরুল ইসলাম (৭২) ও সিলেট জেলার গোলাপগঞ্জ থানার রনকেলী গ্রামের জয়নাল আবেদীন (৫৫)। বাদ ফজর ইজতেমা ময়দানে তাদের নামাজে জানাজা অনুষ্ঠিত হয়। এর আগে বৃহস্পতিবার সন্ধ্যায় নাটোরের সিংড়া থানার গোটিয়া এলাকার মামুদ আলীর ছেলে ফরিদ উদ্দিন (৭২) মারা যান। ইজতেমাস্থালেই তাদের জানাজা হয়েছে। এরই মধ্যে তিনজনের মরদেহ নিজ নিজ এলাকায় পাঠিয়ে দেওয়া হয়েছে বলেও জানান ওসি। পুলিশ কর্মকর্তা ফিরোজ তালুকদার আরও জানান, ইজতেমার ময়দানের আশপাশ থেকে ৪০ জন হকারকে আটক করা হয়েছে। শুক্রবার দুপুর ১২টার দিকে তাদের আটক করা হয়। বিশ্ব ইজতেমা ময়দানের আশপাশে বসে পসরা সাজিয়ে অস্বাস্থ্যকর পরিবেশে বিভিন্ন পণ্য ও খাদ্য সামগ্রী বিক্রির অভিযোগে তাদের আটক করা হয়েছে। তাদের বিরুদ্ধে আইনগত ব্যবস্থা নেওয়া হবে। নিরাপত্তা ব্যবস্থাগাজীপুর ট্রাফিক পুলিশের সিনিয়র সহকারী পুলিশ সুপার (এএসপি) মো. শাখাওয়াৎ হোসেন জানান, দুই পর্বে দেড় হাজার ট্রাফিক পুলিশ সদস্য ইজতেমা ময়দান ও আশপাশের এলাকায় দায়িত্ব পালন করবেন। এ ছাড়া সার্বিক নিরাপত্তার জন্য এবার বিভিন্ন স্থানে বসানো হয়েছে ৬০টি ক্লোজড সার্কিট ক্যামেরা। ফায়ার সার্ভিসের গাড়ি ও অ্যাম্বুলেন্স এর আওতামুক্ত থাকবে। ইজতেমা মাঠের সার্বিক নিরাপত্তায় পুলিশ ও র‌্যাব ওয়াচ টাওয়ার স্থাপন করেছে। সিসি ক্যামেরার মাধ্যমে সার্বিক নিরাপত্তা মনিটরিং করছেন কন্ট্রোল রুম থেকে। খিত্তায় খিত্তায় সাদা পোশাকে আইনশৃঙ্খলা বাহিনীর সদস্যরা অবস্থান করছেন।তিনি জানান, পুলিশ ও র‌্যাব সদস্যরা ৫টি করে স্তরে বিভক্ত হয়ে ইউনিফর্ম ও সাদা পোশাকে দায়িত্ব পালন করছেন। এ ছাড়া বাইনোকুলার, মেটাল ডিটেক্টর, নৌ-টহল, চেকপোস্ট স্থাপন করে নিরাপত্তা বজায় রেখেছেন। র‌্যাবের হেলিকপ্টার টহল দিতে দেখা গেছে। স্থাপন করা হয়েছে সিসি ক্যামেরা, পর্যবেক্ষেণ টাওয়ার।ভ্রাম্যমাণ আদালত গাজীপুরের অতিরিক্ত জেলা ম্যাজিস্ট্রেট মো. রাহেনুল ইসলাম জানান, টঙ্গীর ইজতেমোস্থল ও আশপাশের এলাকায় ইজতেমা চলাকালে প্রতিদিন তিনটি পালায় সড়ক-মহাসড়কে অবধৈ দখল ও স্থাপনা উচ্ছেদ কাজে নিয়োজিত রয়েছে। এ ছাড়াও হোটলে, রেস্তোরাঁ, বিভিন্ন দোকানে খাবারের মান ও মেয়াদ পরীক্ষা করতে আরও ১০টি ভ্রাম্যমাণ আদালত পরিচালিত হচ্ছে। এজন্য গাজীপুরে ১৪ জনসহ বিভিন্ন জেলার ২৪ জন নির্বাহী ম্যাজিস্ট্রেট ওইসব আদালত পরিচালনা করছেন। ইসলামিক শরিয়া অনুযায়ী শনিবার ইজতেমা ময়দানে বাদ আসর শতাধিক যৌতুকবিহীন বিয়ে অনুষ্ঠিত হবে। শুক্রবার সকাল থেকে ওইসব বিয়ের জন্য বয়ান মঞ্চের কক্ষেই বর-কনের নাম তালিকাভুক্ত চলছে। ফ্রি মেডিক্যাল ক্যাম্প ইজতেমা ময়দানে হামদর্দ, ইবনে সিনা, টঙ্গী ওষুধ ব্যবসায়ী সমিতি, আবেদা মেমোরিয়াল প্রাইভেট হাসপাতাল লিমিটেড, সি কে ডি অ্যান্ড ইউরোলজিস্ট হসপিটাল, যমুনা ব্যাংক ফাউন্ডেশন, ইসলামিক ফাউন্ডেশন, নজরুল ইসলাম মেডিকেল কলেজ হাসপাতাল, স্বাস্থ্য অধিদফতর চিকিৎসা কেন্দ্র ও গাজীপুর সিটি করপোরেশনসহ ৫৪টি মেডিক্যাল বিশ্ব ইজতেমায় আসা মুসল্লিদের বিনামূল্যে চিকিৎসাসেবার জন্য ক্যাম্প খুলেছে। ছবি: নাসিরুল ইসলাম ও গাজিপুর প্রতিনিধি।", "url": "https://www.banglatribune.com/country/68095/%E0%A6%AC%E0%A6%BF%E0%A6%B6%E0%A7%8D%E0%A6%AC-%E0%A6%87%E0%A6%9C%E0%A6%A4%E0%A7%87%E0%A6%AE%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%A6%E0%A6%BF%E0%A6%A8%E0%A7%87%E0%A6%87-%E0%A6%AA%E0%A7%82%E0%A6%B0%E0%A7%8D%E0%A6%A3-%E0%A6%A4%E0%A7%81%E0%A6%B0%E0%A6%BE%E0%A6%97-%E0%A6%A4%E0%A7%80%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাজীপুর প্রতিনিধি", "category": "country", "language": "bn", "token_count": 730, "scraped_at": "2026-02-05T12:55:44.122971"}
{"title": "ব্যাগে মাথা, মাঠে ধড়", "body": "কুষ্টিয়া সদর উপজেলার আলামপুর স্কুল অ্যান্ড কলেজের একটি ভবনের ফটকে ঝুলিয়ে রাখা ব্যাগ থেকে এক ব্যক্তির মাথা উদ্ধার করেছে পুলিশ। স্কুল থেকে প্রায় চার কিলোমিটার দূরে মাঠের মধ্যে একটি মাস্তকবিহীন ধড় পাওয়া যায়। তবে শরীরের এ দুটি অংশ একই ব্যক্তির কিনা- তা পরীক্ষা করে দেখা হচ্ছে। শনিবার সকাল সাড়ে ৭টার দিকে মাথা ও ৮টার দিকে ধড় উদ্ধার করে পুলিশ। স্থানীয় কয়েকজন জানান, সকাল সাড়ে ৬টার দিকে ফজরের নামাজ শেষে তারা আলামপুর স্কুল অ্যান্ড কলেজের ফটকে একটি ব্যাগ ঝুলতে দেখেন। ব্যাগ থেকে রক্ত ঝরছিল। ব্যাগের ভেতরে এক ব্যক্তির মাথা দেখে তারা দহকোলা ক্যাম্পের পুলিশকে খবর দেয়। দহকোলা ক্যাম্পের উপপরিদর্শক (এসআই) আব্দুল আজিজ বলেন, খবর পেয়ে তারা ঘটনাস্থলে যান। মাথাটি কার, তা এখনও শনাক্ত করা যায়নি। সকাল ৮টার দিকে স্কুল থেকে প্রায় চার কিলোমিটার দূরে ভবানীপুর সোনাইডাঙা গোবিন্দপুকুর এলাকায় মাঠের মধ্যে একটি ধড় পড়ে আছে বলে খবর পাওয়া যায়। কুষ্টিয়ার অতিরিক্ত পুলিশ সুপার (এএসপি) জয়নুল আবেদিন বলেন, ধারণা করা হচ্ছে শুক্রবার রাতে এ ঘটনা ঘটেছে।", "url": "https://www.banglatribune.com/country/66425/%E0%A6%AC%E0%A7%8D%E0%A6%AF%E0%A6%BE%E0%A6%97%E0%A7%87-%E0%A6%AE%E0%A6%BE%E0%A6%A5%E0%A6%BE-%E0%A6%AE%E0%A6%BE%E0%A6%A0%E0%A7%87-%E0%A6%A7%E0%A7%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুষ্টিয়া প্রতিনিধি", "category": "country", "language": "bn", "token_count": 153, "scraped_at": "2026-02-05T12:55:45.919708"}
{"title": "রাজধানীতে গুলি করে পাঁচ লাখ টাকা ছিনতাই", "body": "রাজধানীর শাহআলীতে গুলি করে এক ব্যবসায়ীর পাঁচ লাখ টাকা ছিনিয়ে নিয়েছে সন্ত্রাসীরা। মঈন উদ্দিন (৪৫) নামে ওই ব্যবসায়ীকে গুলিবিদ্ধ অবস্থায় কল্যাণপুরের ইবনে সিনা হাসপাতালে ভর্তি করা হয়েছে।বুধবার রাতে শাহআলীর সি ব্লকের ১০ নম্বর রোডে এই ঘটনা ঘটে। মঈন উদ্দিন একটি শিশুখাদ্য পণ্যের ডিলার। ব্যবসা প্রতিষ্ঠানের কাজ শেষ করে তিনি বাসায় ফিরছিলেন। শাহআলী থানার ভারপ্রাপ্ত কর্মকর্তা (ওসি) এ কে এম শাহীন মন্ডল বাংলা ট্রিবিউনকে এ তথ্য নিশ্চিত করেছেন। গুলিবিদ্ধ মঈন উদ্দিনের স্ত্রীর বরাত দিয়ে তিনি জানান, বুধবার রাতে তিনি হেঁটে বাসায় ফিরছিলেন। এ সময় দুর্বৃত্তরা তাকে আক্রমণ করে। গুলি করে টাকার ব্যাগ ছিনিয়ে নেয়। তার পেটে এবং শরীরের নিচের দিকে আরও একটি গুলি লেগেছে। অস্ত্রোপচার করে গুলি বের করা হয়েছে।ছিনতাই হওয়া ওই ব্যাগে পাঁচ লাখ টাকা ছিল বলে ওসিকে জানিয়েছে মঈন উদ্দিনের স্ত্রী।ওসি জানান, আহতর পরিবার এখনও তাকে নিয়ে ব্যস্ত। তাই মামলা দায়ের করা হয়নি। তবে তারা মামলা দায়ের করবে বলে জানিয়েছে।", "url": "https://www.banglatribune.com/country/dhaka/67749/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%97%E0%A7%81%E0%A6%B2%E0%A6%BF-%E0%A6%95%E0%A6%B0%E0%A7%87-%E0%A6%AA%E0%A6%BE%E0%A6%81%E0%A6%9A-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE-%E0%A6%9B%E0%A6%BF%E0%A6%A8%E0%A6%A4%E0%A6%BE%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 141, "scraped_at": "2026-02-05T12:55:47.865591"}
{"title": "ঘাড়ের কালচে দাগ দূর করতে...", "body": "ঘাড়ের ভাঁজ কালো হয়ে থাকা একটি বিব্রতকর সমস্যা। বিশেষ করে যাদের স্বাস্থ্য একটু ভালো, তাদের এ সমস্যা আরও বেশি। ঘাড়ের দৃষ্টিকটু দাগ থেকে রেহাই পেতে পারেন হাতের কাছে থাকা বিভিন্ন উপকরণের সাহায্যেই। জেনে নিন ঘাড়ের কালচে দাগ দূর করার কিছু ঘরোয়া উপায় সম্পর্কে- অ্যালোভেরা অ্যালোভেরায় রয়েছে অ্যান্টিঅক্সিডেন্ট যা ত্বকের দাগ দূর করতে সাহায্য করে। অ্যালোভেরার জেল লাগান ঘাড়ে। ৩০ মিনিট পর কুসুম গরম পানি দিয়ে ধুয়ে ফেলুন। চলে যাবে ঘাড়ের দাগ। লেবু অর্ধেক করে ঘাড়ে লাগান ঘষে ঘষে। প্রাকৃতিকভাবে দূর হবে ঘাড়ের কালচে দাগ। শসা শসা ত্বকের মরা চামড়া দূর করতে সাহায্য করে। সমপরিমাণ লেবুর রসের সঙ্গে শসার রস মিশিয়ে ১০ মিনিট ঘাড়ে লাগিয়ে রেখে ধুয়ে ফেলুন। বেকিং সোডা ৪ টেবিল চামচ বেকিং সোডার সঙ্গে ১ টেবিল চামচ পানি মেশান। মিশ্রণটি ঘাড়ের কালচে দাগে লাগিয়ে রাখুন। শুকিয়ে গেলে ধুয়ে ফেলুন। নিয়মিত ব্যবহার করলে দূর হবে দাগ। মধু দাগ দূর করার জন্য মধু অত্যন্ত কার্যকর। আধা চা চামচ দারুচিনি গুঁড়ার সঙ্গে ১ টেবিল চামচ মধু মেশান। পেস্টটি সারারাত লাগিয়ে রাখুন দাগের ওপর। সকালে ধুয়ে ফেলুন। কমলার খোসা কমলার খোসা গুঁড়ার সঙ্গে গোলাপজল মিশিয়ে তৈরি করুন পেস্ট। ঘাড়ে লাগিয়ে কিছুক্ষণ পর ধুয়ে ফেলুন। দাগ দূর হয়ে উজ্জ্বল হবে ত্বক। টমেটো টমেটো রস সারারাত লাগিয়ে রাখুন ঘাড়ে। সকালে ধুয়ে ফেলুন। দূর হবে কালচে দাগ। ডাবের পানি তুলা ডাবের পানিতে ভিজিয়ে দাগের ওপর লাগান। কিছুক্ষণ পর ধুয়ে ফেলুন। দাগ দূর হবে দ্রুত। ঘাড়ের দাগ দূর করতে ব্যবহার করতে পারেন চন্দনের গুঁড়া। গোলাপজল ও চন্দনের গুঁড়া মিশিয়ে তৈরি করুন পেস্ট। মিশ্রণটি সারারাত ঘাড়ে লাগিয়ে রেখে সকালে পানি দিয়ে ধুয়ে ফেলুন। নিয়মিত করলে দাগ মিলিয়ে যাবে ধীরে ধীরে। /এনএ/", "url": "https://www.banglatribune.com/lifestyle/68375/%E0%A6%98%E0%A6%BE%E0%A7%9C%E0%A7%87%E0%A6%B0-%E0%A6%95%E0%A6%BE%E0%A6%B2%E0%A6%9A%E0%A7%87-%E0%A6%A6%E0%A6%BE%E0%A6%97-%E0%A6%A6%E0%A7%82%E0%A6%B0-%E0%A6%95%E0%A6%B0%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 253, "scraped_at": "2026-02-05T12:55:49.694928"}
{"title": "গাইবান্ধায় সর্বোচ্চ রক্তদাতাদের সন্ধানীর সম্মাননা", "body": "গাইবান্ধায় সন্ধানী ডোনার ক্লাবের রজতজয়ন্তী উপলক্ষে ২২ জন রক্তদাতাকে সম্মাননা দেওয়া হয়েছে। সর্বোচ্চ ৪৭ ব্যাগ ও সর্বনিম্ন ১০ ব্যাগ রক্তদাতা ২২ জনের প্রত্যেককে শনিবার এ সম্মননা স্মারক দেওয়া হয়। এরমধ্যে হাসান মাহমুদ নাহিদ নামে একজন রক্তদাতা সর্বোচ্চ ৪৬ ব্যাগ রক্ত দেন।গাইবান্ধা শহরের পৌরপার্কের শহীদ মিনার চত্বরে সন্ধানীর সভাপতি ও গাইবান্ধার সিভিল সার্জন নির্মলেন্দু চৌধুরীর সভাপতিত্বে সম্মাননা অনুষ্ঠানে বক্তব্য রাখেন, জেলা বিএমএর সভাপতি শহীদুজ্জামান হারুন, ফুলছড়ি উপজেলার স্বাস্থ্য ও পরিবার পরিকল্পনা কর্মকর্তা অমল চন্দ্র সাহা, গাইবান্ধা জেলা সদর হাসপাতালের আবাসিক মেডিক্যাল অফিসার শাহীনুল ইসলাম মন্ডল, আইনজীবী জি এস আলমগীর, সন্ধানী রংপুর মেডিক্যাল কলেজ ইউনিটের সভাপতি রাকিবুল ইসলাম, সন্ধানী ডোনার ক্লাবের প্রতিষ্ঠাতা সদস্য জাহিদ হাসান সুজা ও সাবেক সাধারণ সম্পাদক হারেজ উদ্দিন জিলাদার প্রমুখ। পরে ২০১৫-২০১৬ সালের সন্ধানীর নতুন কমিটি ঘোষণা করা হয়।এরআগে গাইবান্ধা সদর হাসপাতাল চত্বর থেকে একটি বর্ণাঢ্য শোভাযাত্রা শহর প্রদক্ষিণ করে। বিকালে একই স্থানে সাংস্কৃতিক অনুষ্ঠানে সংগীত পরিবেশন করেন উদীচীর শিল্পীরা।/আরএ/", "url": "https://www.banglatribune.com/country/62991/%E0%A6%97%E0%A6%BE%E0%A6%87%E0%A6%AC%E0%A6%BE%E0%A6%A8%E0%A7%8D%E0%A6%A7%E0%A6%BE%E0%A7%9F-%E0%A6%B8%E0%A6%B0%E0%A7%8D%E0%A6%AC%E0%A7%87%E0%A6%BE%E0%A6%9A%E0%A7%8D%E0%A6%9A-%E0%A6%B0%E0%A6%95%E0%A7%8D%E0%A6%A4%E0%A6%A6%E0%A6%BE%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%B8%E0%A6%A8%E0%A7%8D%E0%A6%A7%E0%A6%BE%E0%A6%A8%E0%A7%80%E0%A6%B0-%E0%A6%B8%E0%A6%AE%E0%A7%8D%E0%A6%AE%E0%A6%BE%E0%A6%A8%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 142, "scraped_at": "2026-02-05T12:55:51.688950"}
{"title": "পর্যটনবর্ষে আশাবাদী কক্সবাজার প্রশাসন", "body": "দেশে পর্যটন শিল্প বিকাশে ২০১৬ সালকে পর্যটনবর্ষ ঘোষণা করেছে বর্তমান সরকার। এজন্য পর্যটকদের নানা সুযোগ সুবিধা নিশ্চিত করতে ইতোমধ্যে সব ব্যবস্থা নিয়েছে সংশ্লিষ্ট প্রশাসন। কক্সবাজারের সংশ্লিষ্ট পর্যটন ব্যবসায়িরাও পর্যটক বরণে সব ধরনের প্রস্তুতি নিয়েছেন। কিন্তু, বিগত বছরগুলোয় যেভাবে পর্যটকরা হয়রানির শিকার হয়েছেন তা চলতে থাকলে, আসন্ন মৌসুমে কক্সবাজারে পর্যটকের খরা দেখা দিতে পারে, এমনটাই ভাবছেন সংশ্লিষ্টরা। কক্সবাজার বিশ্বের দীর্ঘতম সমুদ্র সৈকত, সেইসঙ্গে পাহাড়-নদী-বনসহ প্রাকৃতিক সম্পদে ভরপুর। রয়েছে দেশের একমাত্র প্রাকৃতিক প্রবাল দ্বীপ, সার্ফারী পার্ক, নেচার পার্ক, হিমছড়িসহ আরও দৃষ্টিনন্দন ঝর্ণা, আদিনাথ মন্দির, রামু রামকুট বৌদ্ধ বিহার, লবণ প্রকল্প, চিংড়ির ঘেরসহ অসংখ্য দর্শনীয় স্থান। এত সম্পদ থাকার পরও প্রচারণার দিক থেকে বিশ্বের বিভিন্ন পর্যটনকেন্দ্রগুলোর চেয়ে পিছিয়ে রয়েছে কক্সবাজার। দেশি পর্যটকদের আনাগোনা বছরের প্রায় সবসময় থাকলেও চলতি বছর তেমন আশানুরূপ নয় বিদেশি পর্যটক সংখ্যা। কী কী কারণে পর্যটক কমে যেতে পারে তা চিহ্নিত করতে চেয়েছেন সংশ্লিষ্টরা। তাদের মতে, অতিথি পর্যটকদের সঙ্গে হোটেল কর্তৃপক্ষের অনাকাঙ্ক্ষিত আচরণ, কৃত্রিম সঙ্কট দেখিয়ে অতিরিক্ত ভাড়া আদায়, অপ্রতুল নিরাপত্তা,টমটম-রিক্সা চালকদের প্রতারণা, সৈকতে বিচ ফটোগ্রাফারদের হয়রানি, ছিনতাইকারিদের দৌরাত্ম্য, টেকনাফ-সেন্টমার্টিন নৌ-পথে অতিরিক্ত ভাড়া আদায়, বিপদজনকভাবে যাত্রী পরিবহণ ও ইনানী, হিমছড়ি, সাফারি পার্ক, মহেশখালী নৌ ঘাটে অতিরিক্ত টোল আদায়সহ নানা অসুবিধাই পর্যটক কমে যাওয়ার কারণ। এছাড়া কক্সবাজার-চট্টগ্রাম মহাসড়ক ও শহরের রাস্তা-ঘাটের দুরাবস্থা এবং সৈকতের বিভিন্ন প্রাণঘাতী ঘটনা বিভিন্ন সময়ে মিডিয়ায় বহুল প্রচারিত হওয়ার কারণকেও উড়িয়ে দিচ্ছেন না সংশ্লিষ্ট মহল। এছাড়া কক্সবাজার পর্যটন শিল্পের উন্নয়নে বিশেষ করে সমুদ্র সৈকত এলাকার উন্নয়ন ও পর্যটকদের আগ্রহ সৃষ্টির লক্ষ্যে বিচ ম্যানেজমেন্ট কমিটি থাকলেও এ কমিটির তেমন কোনও কার্যক্রম দৃশ্যমান নয়। এ বিষয়ে কক্সবাজার জেলা প্রশাসক ও বিচ ম্যানেজম্যান কমিটির সভাপতি মো. আলী হোসেন বলেন, আগামী ২০১৬ সালকে পর্যটনবর্ষ ঘোষণা করেছেন মাননীয় প্রধানমন্ত্রী। সে লক্ষ্যে কাজ করে যাচ্ছে প্রশাসন। তাই পর্যটক হ্রাসের কোনও কারণ দেখছি না। পর্যটকরা আমাদের অতিথি। তারা যেখানেই হয়রানির শিকার হবেন সেখানেই দ্রুত আইনানুগত ব্যবস্থা গ্রহণ করা হবে। কক্সবাজারের পুলিশ সুপার শ্যামল কুমার নাথ বলেন,‘বর্তমানে পর্যটকদের অধিকতর নিরাপত্তা দেওয়া হচ্ছে। নিরাপত্তাবিধানে ট্যুরিস্ট পুলিশের পাশাপাশি জেলা পুলিশ কাজ করে যাচ্ছে।’ পর্যটক হ্রাস পাওয়ার পেছনে আইনশৃঙ্খলা পরিস্থিতির বিষয় নয়, বরং ‘অন্য কারণ’ থাকতে পারে বলে মনে করেন তিনি।", "url": "https://www.banglatribune.com/country/58926/%E0%A6%AA%E0%A6%B0%E0%A7%8D%E0%A6%AF%E0%A6%9F%E0%A6%A8%E0%A6%AC%E0%A6%B0%E0%A7%8D%E0%A6%B7%E0%A7%87-%E0%A6%86%E0%A6%B6%E0%A6%BE%E0%A6%AC%E0%A6%BE%E0%A6%A6%E0%A7%80-%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%AA%E0%A7%8D%E0%A6%B0%E0%A6%B6%E0%A6%BE%E0%A6%B8%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আবদুল আজিজ, কক্সবাজার।।", "category": "country", "language": "bn", "token_count": 323, "scraped_at": "2026-02-05T12:55:53.563794"}
{"title": "রুমি-সেনিজের ভালোবাসার গান", "body": "পড়শী, কাজী শুভ, শফিক তুহিন, শহিদ, পূজা, নাওমিসহ চলতি প্রজন্মের অনেক শিল্পীই আরফিন রুমির সঙ্গে কাজ করে সফলতা পেয়েছেন। এবার তারই ধারাবাহিকতায় তার সুর-সংগীতায়োজনে অডিও অঙ্গনে অভিষেক হচ্ছে চ্যানেল আই ক্ষুদে গানরাজ প্রতিযোগিতা থেকে আসা শিল্পী সেনিজের। আগামী ভালোবাসা দিবসে রুমির সুর-সংগীতে আসছে তার একক অ্যালবাম। এ অ্যালবামের সব গানের কথা লিখেছেন ফয়সাল রাব্বিকীন। অ্যালবামে রুমির সঙ্গে তিনটি দ্বৈত গান থাকছে সেনিজের। এদিকে সিরাজগঞ্জের মেয়ে সেনিজ ছোট বেলা থেকেই গান করেন। গানে বেশ কিছু জাতীয় পুরস্কারও পেয়েছেন। বর্তমানে স্টেজ শো নিয়ে ব্যস্ত সময় পার করছেন এ লেভেল পড়–য়া এ গায়িকা। অন্যদিকে গত প্রায় চার মাস ধরে সেনিজের প্রথম একক অ্যালবামের কাজ করছেন আরফিন রুমি। অ্যালবামে প্রায় সব ধরনের গানই রাখা হচ্ছে। অ্যালবাম প্রসঙ্গে আরফিন রুমি বলেন, ‘মেধাবি নতুন শিল্পীদের কাজ করতে সব সময়ই ভালো লাগে। সেনিজের কন্ঠও অসাধারণ মনে হয়েছে আমার। সে কারণেই পুরো অ্যালবামের কাজ করছি। দ্বৈত গানও থাকছে আমাদের। আশা করছি ভালোবাসা দিবসে অ্যালবামটি শ্রোতাদের হাতে তুলে দিতে পারবো।’নিজের প্রথম একক অ্যালবাম প্রসঙ্গে সেনিজ বলেন, ‘এটি আমার স্বপ্নের অ্যালবাম। রুমি ভাইয়া অনেক সুন্দর সুন্দর কিছু গান করেছেন আমার জন্য। অ্যালবাম প্রকাশের সঙ্গে অন্তত একটি মিউজিক ভিডিও প্রকাশেরও ইচ্ছে রয়েছে আমার।’প্রসঙ্গত, এর আগে সর্বশেষ গত বছর ঈদে প্রকাশ পায় আরফিন রুমির তিন গানের অ্যালবাম ‘কিছু কথা আকাশে পাঠাও’।/এস/এমএম/", "url": "https://www.banglatribune.com/entertainment/songs/67349/%E0%A6%86%E0%A6%B8%E0%A6%9B%E0%A7%87-%E0%A6%B0%E0%A7%81%E0%A6%AE%E0%A6%BF-%E0%A6%B8%E0%A7%87%E0%A6%A8%E0%A6%BF%E0%A6%9C%E0%A7%87%E0%A6%B0-%E0%A6%97%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 199, "scraped_at": "2026-02-05T12:55:55.571115"}
{"title": "ফেল করায় আত্মহত্যা", "body": "নীলফামারীতে জেএসসি পরীক্ষায় অকৃতকার্য হওয়ায় শান্ত ইসলাম প্রান্ত (১৩) নামের ৮ম শ্রেণির এক ছাত্র গলায় দড়ি দিয়ে আত্মহত্যা করেছে। বৃহস্পতিবার বিকালে জেলার সদর উপজেলার রামনগর ইউনিয়নের মাঝাপাড়া গ্রামে এ ঘটনা ঘটে। শান্ত ওই গ্রামের আব্দুস সাত্তারের ছেলে। রামনগর উচ্চ বিদ্যালয় থেকে সে এবার জেএসসি পরীক্ষায় অংশ নিয়ে অকৃতকার্য হয়।নিহতের বাবা আব্দুস সাত্তার জানান, তার ছেলে ২০১৫ শিক্ষাবর্ষে জুনিয়র স্কুল সার্টিফিকেট পরীক্ষায় অকৃতকার্য হয়। সন্ধ্যায় সে বাড়ির বেডরুমে ঢুকে দরজা আটকে দেয়। অনেক ডাকাডাকি করে কোনও সাড়া না পেয়ে দরজা ভেঙ্গে ঘরে প্রবেশ করে তার ঝুলন্ত মৃতদেহ দেখতে পান তারা।নীলফামারী সদর থানার ভারপ্রাপ্ত কর্মকর্তা শাহাজাহান পাশা শান্তর মৃত্যুর বিষয়টি নিশ্চিত করেছেন। তিনি জানান, রাতে থানায় ইউডি মামলা হয়েছে। অভিভাবকের লিখিত আবেদনের কারণে অতিরিক্ত জেলা ম্যাজিস্ট্রেট ময়নাতদন্ত ছাড়াই লাশ দাফনের অনুমতি দিয়েছেন।/এমপি/", "url": "https://www.banglatribune.com/country/rangpur/66169/%E0%A6%AB%E0%A7%87%E0%A6%B2-%E0%A6%95%E0%A6%B0%E0%A6%BE%E0%A7%9F-%E0%A6%86%E0%A6%A4%E0%A7%8D%E0%A6%AE%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 120, "scraped_at": "2026-02-05T12:55:57.469202"}
{"title": "আক্তার হত্যাকারী‌দের গ্রেফতা‌রের দাবি‌তে মানববন্ধন", "body": "কুড়িগ্রামের মোগলবাসা ইউনিয়নের মালভাঙ্গা গ্রামের ব্যবসায়ী আক্তার হোসেন‌ হত্যাকারীদের গ্রেফতার ও দৃষ্টান্তমূলক শাস্তির দাবিতে মানববন্ধন ও স্মারকলিপি দিয়েছে এলাকাবাসী।রবিবার দুপুরে কুড়িগ্রাম প্রেসক্লাবের সামনে ঘণ্টাব্যাপী মানববন্ধনে ইউনিয়নের দুই শতাধিক মানুষ অংশ নেন। মানববন্ধন থেকে হত্যাকারীদের অবিলম্বে গ্রেফতার করে ফাঁসির দাবি জানানো হয়। পরে জেলা প্রশাসক ও পুলিশ সুপার বরাবর স্মারকলিপি দেন তারা।উল্লেখ্য, গত ১২ ডিসেম্বর সদর উপজেলার মোগলবাসা ইউনিয়নের মালভাঙ্গা গ্রামে জমিজমা সংক্রান্ত বিরোধের জের ধরে চাচাতো ভাইদের হাতে খুন হন ব্যবসায়ী আক্তার হোসেন। এ ঘটনায় আহত হন আরও ৫ জন।", "url": "https://www.banglatribune.com/country/64879/%E0%A6%86%E0%A6%95%E0%A7%8D%E0%A6%A4%E0%A6%BE%E0%A6%B0-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%95%E0%A6%BE%E0%A6%B0%E0%A7%80%E2%80%8C%E0%A6%A6%E0%A7%87%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E2%80%8C%E0%A6%B0%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E2%80%8C%E0%A6%A4%E0%A7%87-%E0%A6%AE%E0%A6%BE%E0%A6%A8%E0%A6%AC%E0%A6%AC%E0%A6%A8%E0%A7%8D%E0%A6%A7%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কু‌ড়িগ্রাম প্রতিনিধি", "category": "country", "language": "bn", "token_count": 80, "scraped_at": "2026-02-05T12:55:59.566167"}
{"title": "গৃহে ও কর্মস্থলে নারীদের অধিকার-নিরাপত্তা নিশ্চিত করবো: জামায়াত আমির", "body": "জামায়াতে ইসলামীর আমির ডা. শফিকুর রহমান বলেছেন, ‘আমরা কথা দিচ্ছি, আমাদের সবকিছুর বিনিময়ে গৃহে এবং কর্মস্থলে নারীদের অধিকার, মর্যাদা ও নিরাপত্তা নিশ্চিত করবো।’ বুধবার (৪ ফেব্রুয়ারি) দুপুরে কুড়িগ্রাম সরকারি কলেজ মাঠে জেলা জামায়াত আয়োজিত নির্বাচনি জনসভায় তিনি এসব কথা বলেন। জনসভায় নারীদের উপস্থিতি ছিল চোখে পড়ার মতো। জুলাই আন্দোলনে নারীদের ভূমিকার কথা স্মরণ করে ডা. শফিকুর বলেন, ‘মা, তোমাদের সালাম। মায়েদের যে অবদান তা ভোলার নয়। পুলিশের গুলির সামনে দাঁড়িয়ে তারা বলেছেন, “পেছনে পুলিশ, সামনে স্বাধীনতা।” তারা স্বাধীনতা বেছে নিয়েছেন।’ জামায়াত আমির বলেন, ‘যুবকদের হাতে অপমানজনক বেকার ভাতা তুলে দেবো না। সবগুলো হাতকে শিক্ষা ও প্রশিক্ষণ দিয়ে দেশ গড়ার কারিগরের হাতে পরিণত করবো। আমাদের তরুণ-তরুণীরা কাজ পাবে। মায়েরাও কাজ পাবে। সেই গতিতেই বাংলাদেশ সামনে এগিয়ে যাবে। যুবকরা তৈরি হয়ে যাও। বাংলাদেশ তোমাদের হাতে তুলে দেবো। এবার আমরা এগিয়ে যাবো। কেউ থামাতে পারবে না। বাধা মানবো না। কোনোভাবে এবার জনতার বিজয় আর ঠেকিয়ে রাখতে পারবে না।’ নির্বাচিত জনপ্রতিনিধিরা রাষ্ট্রের চৌকিদার উল্লেখ করে জামায়াত আমির বলেন, ‘যারা রাষ্ট্রের দায়িত্বে যাবে এই রাষ্ট্রের তারা মালিক নন, তারা এই রাষ্ট্রের চৌকিদার। চৌকিদারের মতো দায়িত্ব পালন করতে হবে।’ বিএনপির প্রতি ইঙ্গিত করে জামায়াত আমির বলেন, ‘একটি দল এবং তাদের লেলিয়ে দেওয়া কিছু কাণ্ডজ্ঞানহীন মানুষ দেশের বিভিন্ন জায়গায় মা-বোনদের, নারীদের গায়ে হাত দিচ্ছে। তারা হুমকি দিচ্ছে, কাপড় খুলে নেবে। নেকাব এবং হিজাব পরে আসলে পুড়ে ফেলবে। তারা বলছে, নারীদের যেখানে পাও পেটাও। লজ্জা, লজ্জা। এরা কী মায়ের পেট থেকে আসে নাই? যদি মায়ের পেট থেকে এসে থাকে তাহলে মায়ের গায়ে হাত দেয় কীভাবে? এ ধরনের বেপরোয়া, বেহায়া কথা বলে কীভাবে তারা।’ নিজের এক্স হ্যান্ডেল হ্যাক প্রসঙ্গে ডা. শফিকুর রহমান বলেন, ‘এসব দুষ্টু লোকের দুষ্টুমির প্রতিবাদ করি। এজন্য আমার পেছনে লেগে গেছে। আমার এক্স হ্যান্ডেল হ্যাক করে যা তা লিখে চালায় দিয়েছে। এমনি একটা দল ঝাঁপিয়ে পড়েছে। তাইরে-নাইরে বলে গান শুরু করছে। লজ্জা। ওদের বড় বড় নেতাগুলো একই গান গাওয়া শুরু করলো। কাণ্ডজ্ঞান কোথায়? আমাদের সাইবার টিম ওদের শক্তভাবে ধরে ফেলেছে। আপনারা দেখেছেন, মেইন কালপ্রিট যে, তাকে গতকাল পুলিশ গ্রেফতার করেছে। সত্য মেঘের আড়ালে ঢাকা থাকে না। মেঘ সূর্যকে আড়াল রাখতে পারে না। সত্য এখন মানুষের দ্বোরগোড়ায় এসে বলছে জেগে উঠো। সামনে এগিয়ে যাও। পেছনে তাকানোর সময় নেই।’ জামায়াত আমির নারীদের উদ্দেশে বলেন, ‘মায়েরা ভয় পাবেন না। আমি জানি আপনারা ভয় পান না। তারপরও আপনাদের সন্তান হিসেবে আমাদের দায়িত্ব আপনাদের শক্তি সাহস জোগানো। আপনারা লড়ে যাবেন, চোখ চোখ রেখে কথা বলবেন। এটা আমার বাংলাদেশ। এই বাংলাদেশে আর কোনও জমিদার মেনে নেবো না। এই বাংলাদেশ হবে জনগণের বাংলাদেশ। আমরা কথা দিচ্ছি। আপনাদের আবাসস্থলে, রাস্তাঘাটে চলাচলে, কর্মস্থলে-সব জায়গায় আপনাদের শতভাগ নিরাপত্তা ও মর্যাদা নিশ্চিত করা হবে।’ তিনি আরও বলেন, ‘আমার এই দেশ, যে দেশে আমার মায়ের নিরাপত্তা থাকবে। আমার বোনের, আমার মেয়ের নিরাপত্তা থাকবে। গৃহে এবং কর্মস্থলে চলাচলে তাদের অধিকার প্রতিষ্ঠিত হবে। আমরা জাত দেখবো না, ধর্ম দেখবো না। আসমানের নিচে জমিনের ওপরে যারাই নারী জাতির গর্বিত সদস্য তাদের সম্মান করা আমাদের সবচাইতে বড় দায়িত্ব।’ কুড়িগ্রাম জেলা দেশের সবচেয়ে অবহেলার শিকার উল্লেখ করে জামায়াত আমির বলেন, ‘কুড়িগ্রাম জেলার দুঃখ তিন তিনটি নদী। আমাদের নদীগুলোকে হত্যা করা হয়েছে। সবগুলো চোর। ৫৪ বছরে যতগুলো টাকা নদী শাসনে, নদী ভাঙন রোধে যতগুলো বাজেট হয়েছে সব তাদের পেটে হজম করে নিয়েছে। কাজ করে নাই। কুড়িগ্রামবাসী কথা দিচ্ছি, আল্লাহ যদি আমাদের সুযোগ দেন, ওদের মুখের ভেতর দিয়ে হাত পেট পর্যন্ত ঢুকায় সব বের করে আনবো। জনগণের টাকা রাষ্ট্রের তহবিলে জমা হবে। কথা দিচ্ছি, সবচেয়ে পিছিয়ে থাকা এই কুড়িগ্রাম থেকে আমাদের উন্নয়ন শুরু হবে। কোনও দাবি জানাতে হবে না। এটা আমাদের নৈতিক দায়িত্ব। এরপর যেটা এমন বঞ্চিত জেলা তারপর সেখানে যাবো। বঞ্চিতদের আর কোনও মিছিল করার প্রয়োজন হবে না। উত্তরবঙ্গকে কৃষিশিল্পের রাজধানীতে পরিণত করবো।’ সভায় জেলা জামায়াতের নেতৃবৃন্দ ছাড়াও কুড়িগ্রাম ১, ৩ ও ৪ আসনে জামায়াত মনোনীত প্রার্থী এবং কুড়িগ্রাম-২ আসনে এসসিপির প্রার্থী উপস্থিত ছিলেন। জনসভায় জামায়াত আমির প্রার্থীতের হাতে প্রতীক তুলে দেন। পরে তিনি লালমনিরহাটের উদ্দেশে রওনা হন।", "url": "https://www.banglatribune.com/country/rangpur/932535/%E0%A6%97%E0%A7%83%E0%A6%B9%E0%A7%87-%E0%A6%8F%E0%A6%AC%E0%A6%82-%E0%A6%95%E0%A6%B0%E0%A7%8D%E0%A6%AE%E0%A6%B8%E0%A7%8D%E0%A6%A5%E0%A6%B2%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%A6%E0%A7%87%E0%A6%B0-%E0%A6%85%E0%A6%A7%E0%A6%BF%E0%A6%95%E0%A6%BE%E0%A6%B0-%E0%A6%93-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুড়িগ্রাম প্রতিনিধি", "category": "country", "language": "bn", "token_count": 604, "scraped_at": "2026-02-05T12:56:01.961457"}
{"title": "রাজশাহীতে শিবির-পুলিশ ধাওয়া-পাল্টা ধাওয়া", "body": "রাজশাহী মহানগরীর তালাইমারীতে মিছিলের প্রস্তুতিকালে পুলিশের সঙ্গে ধাওয়া-পাল্টা ধাওয়ার ঘটনা ঘটেছে শিবিরকর্মীদের। জামায়াতে ইসলামীর আমির মতিউর রহমান নিজামীর ফাঁসির রায় বহাল রাখার প্রতিবাদে বুধবার মিছিলের জন্য শিবির সংঘটিত হওয়ার সময় এ ঘটনা ঘটে। মহানগরীর বোয়ালিয়া জোনের সহকারী পুলিশ কমিশনার (এসি) গোলাম সাকলাইন বিষয়টি নিশ্চিত করেন। এসি জানান, যুদ্ধাপরাধী মামলায় জামায়াতের র্শীষ নেতা মতিউর রহমান নিজামীর ফাঁসির রায় বহাল রাখার প্রতিবাদে দুপুর সাড়ে ১২টার দিকে মহানগরীর তালাইমারী ট্রাফিক মোড় এলাকায় শিবিরকর্মীরা একত্রিত হয়ে মিছিলের প্রস্তুতি নিচ্ছিল। খবর পেয়ে পুলিশ ঘটনাস্থলে গিয়ে শিবিরকর্মীদের ছত্রভঙ্গ করে দেয়। শিবির কর্মীরা পুলিশের ওপর পাল্টা চড়াও হলে পুলিশ ৩ রাউন্ড রাবার বুলেট নিক্ষেপ করে। পরে শিবিরকর্মীরা ছত্রভঙ্গ হয়ে যায়। কাউকে আটক করা হয়নি। এ ঘটনার পর মহানগরীর সব এলাকায় নাশকতা এড়াতে পুলিশি টহল জোরদার করা হয়েছে।", "url": "https://www.banglatribune.com/country/67583/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%A4%E0%A7%87-%E0%A6%B6%E0%A6%BF%E0%A6%AC%E0%A6%BF%E0%A6%B0-%E0%A6%AA%E0%A7%81%E0%A6%B2%E0%A6%BF%E0%A6%B6-%E0%A6%A7%E0%A6%BE%E0%A6%93%E0%A7%9F%E0%A6%BE-%E0%A6%AA%E0%A6%BE%E0%A6%B2%E0%A7%8D%E0%A6%9F%E0%A6%BE-%E0%A6%A7%E0%A6%BE%E0%A6%93%E0%A7%9F%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 120, "scraped_at": "2026-02-05T12:56:03.927633"}
{"title": "এসএ গেমসে স্বর্ণপদক জয়ীরা পাবেন ৫ লাখ টাকা", "body": "এসএ গেমসে স্বর্ণপদক জয়ীদের ৫ লাখ টাকা করে পুরস্কার দেওয়ার ঘোষণা দিয়েছে বাংলাদেশ অলিম্পিক অ্যাসোসিয়েশন (বিওএ)। এসএ গেমসের শেফ দ্য মিশন ও বিওএ'র মহাসচিব আশিকুর রহমান মিকু এ তথ্য জানিয়েছেন। তিনি বলেন, ‘পদক জয়ীদের অর্থ পুরস্কার দেবে বিওএ। এছাড়া জাতীয় ক্রীড়া পরিষদ, মন্ত্রণালয় ও সরকারের পক্ষ থেকেও আরও পুরস্কার পেতে পারেন ক্রীড়াবিদরা।’ তিনি জানান, স্বর্ণপদক জয়ীরা পাঁচ লাখ, রৌপ্য তিন লাখ ও ব্রোঞ্জ জয়ীরা দুই লাখ টাকা করে পাবেন।বিওএ'র প্রাথমিক সিদ্ধান্ত অনুযায়ী ব্যক্তিগত ও দলগত উভয় পর্যায়ে পদকের ক্ষেত্রেই একই পুরস্কার প্রযোজ্য। তবে ব্যক্তিগত ডিসিপ্লিনে বিওএ'র এই অর্থ পুরস্কার সামঞ্জস্য হলেও দলগত ডিসিপ্লিনে অনেকটা অসামাঞ্জস্য।২০ অথবা ২১ জানুয়ারি বিওএ'র সভাপতি পদে রদবদল হবে। পুরনো সভাপতিকে বিদায় জানিয়ে নতুন সভাপতিকে বরণ করবে সংস্থাটি। ওই দিনই কমনওয়েলথ গেমসে রৌপ্যজয়ী শ্যুটার আব্দুল্লাহ হেল বাকী, এশিয়ান গেমসে ব্রোঞ্জজয়ী কাবাডি দল, ইয়ুথ এশিয়ানে আরচারিতে স্বর্ণজয়ী তামিমুল ইসলামকে অর্থ পুরস্কার দেওয়া হবে।/আরএম/এমআর/", "url": "https://www.banglatribune.com/sport/other-sports/68379/%E0%A6%8F%E0%A6%B8%E0%A6%8F%E0%A6%B8-%E0%A6%97%E0%A7%87%E0%A6%AE%E0%A6%B8%E0%A7%87-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3%E0%A6%AA%E0%A6%A6%E0%A6%95-%E0%A6%9C%E0%A7%9F%E0%A7%80%E0%A6%B0%E0%A6%BE-%E0%A6%AA%E0%A6%BE%E0%A6%AC%E0%A7%87%E0%A6%A8-%E0%A7%AB-%E0%A6%B2%E0%A6%BE%E0%A6%96-%E0%A6%9F%E0%A6%BE%E0%A6%95%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 136, "scraped_at": "2026-02-05T12:56:05.776700"}
{"title": "ভুয়া পুলিশের গাড়িতে ম্যাডোনা!", "body": "যানজটে যেন গিঁট লাগার জোগাড়। জনজীবন অস্থির প্রায়। কিন্তু যেতে হবে দ্রুত। কী করবেন? চাইলে সংগীতশিল্পী ম্যাডোনার বুদ্ধি নিতে পারেন। তবে সে জন্য গাঁটের টাকা হয়তো জরিমানা দিতে হবে।কারণ ট্রাফিক এড়াতে পুলিশের ভুয়া গাড়ি সাজিয়ে বের হয়েছিলেন তিনি। আর এ অনিয়মের অভিযোগ তুলেছেন খোদ তার ভক্তরা। লন্ডনের ওটু আয়োজিত কনসার্টে গান করেন ৫৭ বছরের বিশ্বখ্যাত এই শিল্পী।ভক্তদের মতে, পর পর দু’দিনই মঞ্চ কাঁপানো পারফরম্যান্সের পর তিনি লাল-নীল আলো জ্বালিয়ে কাটিয়ে গেছেন ট্রাফিক। একটি কালো জাগুয়ারের পেছনের আসনে তাকে বসে থাকতে দেখেছে অনেকেই।এই প্রত্যক্ষদর্শী জানান, ‘আমি কনসার্টের বাইরে অপেক্ষা করছিলাম। কোনও গাড়িই তখন নড়ছিল না। হঠাৎ করেই একটা গাড়িতে লাল-নীল আলো জ্বলতে থাকে, পুলিশের গাড়ি ভেবে সবাই পথ করে দেয়। অনেক ড্রাইভারই এতে বিরক্ত হয়।’ নানারকম পোশাকে চটকদার নৃত্যগীতে ভক্তকূলকে মুগ্ধ করে রাখলেও এভাবে পুলিশের গাড়ি ব্যবহার করে ট্রাফিক কাটিয়ে চলে যাওয়াকে ভালো চোখে দেখেননি অনেকেই। এ প্রসঙ্গে কথা বলার জন্যে যোগাযোগ করা হলেও কোন মন্তব্য পাওয়া যায়নি বলে জানিয়েছে মেইল অনলাইন। লন্ডনের ওটু আয়োজিত কনসার্টে ম্যাডোনা সূত্র – মেইল অনলাইন, দ্য ট্রিবিউন", "url": "https://www.banglatribune.com/entertainment/61883/%E0%A6%AD%E0%A7%81%E0%A7%9F%E0%A6%BE-%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%97%E0%A6%BE%E0%A7%9C%E0%A6%BF%E0%A6%A4%E0%A7%87-%E0%A6%AE%E0%A7%8D%E0%A6%AF%E0%A6%BE%E0%A6%A1%E0%A7%8B%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 162, "scraped_at": "2026-02-05T12:56:07.758537"}
{"title": "বরিশালে ট্রাক চাপায় পাঁচ বছরের শিশু নিহত", "body": "বরিশালে সড়ক দুর্ঘটনায় পাঁচ বছরের এক শিশু নিহত হয়েছে। ঢাকা মহাসড়কের বাবুগঞ্জ উপজেলার রামপট্টিতে পল্লী বিদ্যুতের মালবাহি ট্রাকের চাপায় ইভা (৫) নামে ওই শিশুর মৃত্যু হয়।মঙ্গলবার দুপুর পৌঁনে তিনটার দিকে এই দুর্ঘটনা ঘটে। বিমানবন্দর থানার অফিসার ইনচার্জ (ওসি) মো. রেজাউল ইসলাম ঘটনার সত্যতা নিশ্চিত করেছেন। এ ঘটনায় পুলিশ ট্রাকসহ চালককে আটক করেছে।পুলিশ সূত্র জানায়, ঘটনার সময় শিশুটি গোসল করে বাড়ি ফিরছিল। এসময় বরিশালগামী পল্লীবিদ্যুতের তারবাহী একটি ট্রাক তাকে চাপা দয়ে। এতে ঘটনাস্থলেই তার মৃত্যু হয়।", "url": "https://www.banglatribune.com/country/63847/%E0%A6%AC%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87-%E0%A6%9F%E0%A7%8D%E0%A6%B0%E0%A6%BE%E0%A6%95-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%AA%E0%A6%BE%E0%A6%81%E0%A6%9A-%E0%A6%AC%E0%A6%9B%E0%A6%B0%E0%A7%87%E0%A6%B0-%E0%A6%B6%E0%A6%BF%E0%A6%B6%E0%A7%81-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরিশাল প্রতিনিধি", "category": "country", "language": "bn", "token_count": 75, "scraped_at": "2026-02-05T12:56:09.821622"}
{"title": "মাদারীপুরে বাস চাপায় স্কুলছাত্র নিহত", "body": "মাদারীপুরের শিবচরে সূর্যনগর বাসস্ট্যান্ডের কাছে একটি বাস নিয়ন্ত্রণ হারালে তাতে চাপা পড়ে সাজ্জাদ হোসেন নামে এক স্কুলছাত্র নিহত হয়েছে। এসময় তার বোন রিক্তা আক্তার আহত হয়। সোমবার বেলা সাড়ে ১২টার দিকে এই ঘটনা ঘটে।সাজ্জাদ হোসেন ও রিক্তা আক্তার শিবচর উপজেলার সন্নাসীরচর এলাকার জাহাঙ্গীর সরদারের সন্তান। স্থানীয় গর্তেরচর প্রাথমিক বিদ্যালয়ের পঞ্চম শেণির ছাত্র সাজ্জাদ। একই বিদ্যালয়ের তৃতীয় শ্রেণির ছাত্রী তার বোন রিক্তা আক্তার। স্থানীয় সূত্র জানায়, সাজ্জাদ ও রিক্তা দুজনই স্কুল থেকে বাড়ি ফিরছিল। এসময় গোপালগঞ্জ থেকে ঢাকাগামী ইমাদ এন্টারপ্রাইজের একটি যাত্রীবাহী বাস সূর্যনগর বাসস্ট্যান্ডের কাছে নিয়ন্ত্রণ হারিয়ে তাদের দুজনকে চাপা দেয়। ঘটনাস্থলেই সাজ্জাদ নিহত হয়। আহত রিক্তাকে ফরিদপুর মেডিক্যাল কলেজ হাসপাতালে ভর্তি করা হয়েছে।শিবচর থানা পুলিশের এসআই আবুল খায়ের খান বলেন, বাসটির সামনের ডান দিকের চাকা খুলে যাওয়ায় নিয়ন্ত্রণ হারিয়ে যায়। বাসটিকে জব্দ করা হয়েছে।/এআর/এফএ/আপ-এআর/", "url": "https://www.banglatribune.com/country/dhaka/67063/%E0%A6%AE%E0%A6%BE%E0%A6%A6%E0%A6%BE%E0%A6%B0%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AC%E0%A6%BE%E0%A6%B8-%E0%A6%9A%E0%A6%BE%E0%A6%AA%E0%A6%BE%E0%A7%9F-%E0%A6%B8%E0%A7%8D%E0%A6%95%E0%A7%81%E0%A6%B2%E0%A6%9B%E0%A6%BE%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাদারীপুর প্রতিনিধি", "category": "country", "language": "bn", "token_count": 125, "scraped_at": "2026-02-05T12:56:11.769310"}
{"title": "শাবিপ্রবিতে সিলেট অঞ্চলের স্নাতক গণিত অলিম্পিয়াড শনিবার", "body": "শাহজালাল বিজ্ঞান ও প্রযুক্তি বিশ্ববিদ্যালয়ে (শাবিপ্রবি) ‘বাংলাদেশ গণিত সমিতি-এ এফ মুজিবুর রহমান ফাউন্ডেশন ৭ম জাতীয় স্নাতক গণিত অলিম্পিয়াড-২০১৫ (সিলেট অঞ্চল)’ শনিবার (২৮ নভেম্বর) অনুষ্ঠিত হবে। শাবিপ্রবির গণিত বিভাগের আয়োজনে ও গণিত সমিতির সার্বিক সহযোগিতায় বিশ্ববিদ্যালয়ের গণিত বিভাগে অলিম্পিয়াড অনুষ্ঠিত হবে। অলিম্পিয়াড আয়োজক কমিটির সদস্য সচিব ও গণিত বিভাগের সহযোগী অধ্যাপক রেজোয়ান আহমেদ এ তথ্য জানিয়েছেন। অলিম্পিয়াডের শীর্ষ দশ প্রতিযোগী (কমপক্ষে একজন নারী) আগামী ১১ ডিসেম্বর শুক্রবার ঢাকা বিশ্ববিদ্যালয়ের এ এফ মুজিবুর রহমান গণিত ভবনে অবস্থিত ফলিত গণিত বিভাগে অনুষ্ঠেয় অলিম্পিয়াডের চূড়ান্ত পর্বে অংশগ্রহণের সুযোগ পাবেন। সহযোগী অধ্যাপক রেজোয়ান আহমেদ জানান, এবারের অলিম্পিয়াডের রেজিস্ট্রেশন কার্যক্রম শেষ হয়েছে। প্রাথমিক রেজিস্ট্রেশনকৃতদের মধ্য থেকে চূড়ান্ত প্রতিযোগী মনোনয়ন ও নিশ্চিতকরণ কার্যক্রমও শেষ হয়েছে ইতোমধ্যে। রেজোয়ান আহমদ জানান, শাবিপ্রবিসহ সিলেট অঞ্চলের মোট ৮টি শিক্ষা প্রতিষ্ঠানের (বিশ্ববিদ্যালয় ও বিশ্ববিদ্যালয় অধিভূক্ত ডিগ্রি কলেজ) গণিত, বিজ্ঞান, প্রকৌশল ও প্রযুক্তি সংশ্লিষ্ট বিভাগের স্নাতক পর্যায়ের প্রায় দেড়শত প্রতিযোগী অংশগ্রহণ করবেন। তিনি আরও জানান, প্রতিযোগিতার দিন সকাল নয়টায় শাবির হ্যান্ডবল গ্রাউন্ডে চূড়ান্তভাবে মনোনীত প্রতিযোগীদের প্রত্যেককে তাদের নিজস্ব প্রাতিষ্ঠানিক পরিচয়পত্র ও একশত টাকা রেজিস্ট্রেশন ফিসহ রিপোর্ট করতে হবে এবং ফোল্ডার সংগ্রহ করতে হবে। সকাল সাড়ে নয়টায় একই স্থানে অলিম্পিয়াডের উদ্বোধন করবেন আয়োজনটির প্রধান পৃষ্ঠপোষক ও বিশ্ববিদ্যালয়ের উপাচার্য অধ্যাপক ড. মো. আমিনুল হক ভূঁইয়া। সকাল দশটা থেকে সাড়ে এগারোটা পর্যন্ত গণিত বিভাগে পরীক্ষা অনুষ্ঠিত হবে। মধ্যাহ্নভোজনের পর দুপুর দুইটায় মিনি অডিটোরিয়ামে প্রশ্নোত্তর পর্ব ও বিকাল তিনটায় পুরস্কার বিতরণী পর্ব অনুষ্ঠিত হবে। এছাড়াও পুরস্কার বিতরণী পর্বে অলিম্পিয়াডের শীর্ষ দশ প্রতিযোগীকে পুরস্কৃত করার পাশাপাশি এ এফ মুজিবুর রহমান ফাউন্ডেশনের পক্ষ থেকে গণিত বিভাগের স্নাতক (সম্মান) পর্যায়ের একজন এবং স্নাতকোত্তর পর্যায়ের দুইজনসহ মোট তিনজন কৃতি শিক্ষার্থীকে স্বর্ণপদক দেওয়া হবে। চূড়ান্ত প্রতিযোগীদের তালিকা ও বিস্তারিত তথ্য www.sustmathsociety.org এই ওয়েবসাইটে পাওয়া যাবে।বিশেষ প্রয়োজনে মুঠোফোনে যোগাযোগ করা যাবে আয়োজক কমিটির আহ্বায়ক অধ্যাপক ড. মো. আনোয়ারুল ইসলাম (০১৯১৯০৬৪৫৫৫) এবং সদস্য সচিব সহযোগী অধ্যাপক জনাব রেজোয়ান আহমেদ (০১৭৪০৫৯৭৯৩৮) এর সঙ্গে। অলিম্পিয়াডের মিডিয়া পার্টনার ইংরেজি দৈনিক ঢাকা ট্রিবিউন।", "url": "https://www.banglatribune.com/country/58906/%E0%A6%B6%E0%A6%BE%E0%A6%AC%E0%A6%BF%E0%A6%AA%E0%A7%8D%E0%A6%B0%E0%A6%AC%E0%A6%BF%E0%A6%A4%E0%A7%87-%E0%A6%B8%E0%A6%BF%E0%A6%B2%E0%A7%87%E0%A6%9F-%E0%A6%97%E0%A6%A3%E0%A6%BF%E0%A6%A4-%E0%A6%85%E0%A6%B2%E0%A6%BF%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%BE%E0%A6%A1-%E0%A6%B6%E0%A6%A8%E0%A6%BF%E0%A6%AC%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শাবিপ্রবি প্রতিনিধি।।", "category": "country", "language": "bn", "token_count": 295, "scraped_at": "2026-02-05T12:56:13.656861"}
{"title": "বইয়ের জন্য টাকা নেওয়ায় প্রধান শিক্ষক বরখাস্ত", "body": "নারায়ণগঞ্জের সিদ্ধিরগঞ্জে তাঁতখানা সরকারি প্রাইমারি বিদ্যালয়ে নতুন বই বিতরণের সময় টাকা নেওয়ার অভিযোগে ভারপ্রাপ্ত প্রধান শিক্ষককে সাময়িক বরখাস্ত করা হয়েছে। একইসঙ্গে স্কুলের পরিচালনা পর্ষদও বিলুপ্ত ঘোষণা করা হয়েছে। রবিবার সকালে নারায়ণগঞ্জ জেলা প্রশাসক আনিছুর রহমান মিঞা এ নির্দেশ দেন।জেলা প্রশাসক জানান, বিষয়টি তার নজরে আসার পর খোঁজ-খবর নিয়ে ঘটনার সত্যতা পাওয়ায় ওই শিক্ষককে সাময়িক বরখাস্ত করা হয়েছে। এ ব্যাপারে প্রয়োজনীয় ব্যবস্থা নেওয়া হবে। সেই সঙ্গে পরিচালনা পর্ষদ বিলুপ্তের প্রক্রিয়াও শুরু হয়েছে।সাময়িক বরখাস্তকৃত ভারপ্রাপ্ত প্রধান শিক্ষকের নাম রইসউদ্দিন। স্কুলের পরিচালনা পর্ষদের সভাপতি হলেন, বিলুপ্ত গোদনাইল ইউনিয়ন আওয়ামী লীগের সভাপতি এম এ বারী। যুবলীগ নেতা মাহাবুব, সাংবাদিক নামধারী গাজি সেলিম প্রমুখ রয়েছেন। প্রসঙ্গত, ‘বিনামূল্যের বই পেতে গুণতে হলো ২০০ টাকা!’ শীর্ষক একটি প্রতিবেদন বাংলা ট্রিবিউনে শনিবার প্রকাশ করা হয়। জেলা প্রাথমিক শিক্ষা কর্মকর্তা সৈয়দা মাহফুজা আক্তার বলেন, বিষয়টি বেশ গুরুত্ব সহকারে নেওয়া হয়েছে। অন্য কোনও স্কুলে এই ঘটনার যেন পুনরাবৃত্তি না ঘটে সে জন্য সব স্কুলকে চিঠি দেওয়া হয়েছে। শনিবার স্কুলের প্রায় এক হাজার ৩০০ শিক্ষার্থীর কাছ থেকে নিয়ম বর্হিভূতভাবে ২০০ টাকা দাবি করেছিল স্কুলটির পরিচালনা পর্ষদ। টাকার জন্য অনেক শিক্ষার্থী বই না নিয়ে স্কুল থেকে বের হয়ে যায়। পরে স্কুলের বাইরে অভিভাবকরা বিক্ষোভ মিছিল শুরু করেন। এ ঘটনার পর এলাকাবাসী ও গণমাধ্যমকর্মীদের চাপে কয়েকজন শিক্ষার্থীর টাকা ফেরত দেন শিক্ষকরা। /জেবি/এসটি/এমএনএইচ/", "url": "https://www.banglatribune.com/country/66695/%E0%A6%AC%E0%A6%87%E0%A7%9F%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%9F%E0%A6%BE%E0%A6%95%E0%A6%BE-%E0%A6%A8%E0%A7%87%E0%A6%93%E0%A7%9F%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%AC%E0%A6%B0%E0%A6%96%E0%A6%BE%E0%A6%B8%E0%A7%8D%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 199, "scraped_at": "2026-02-05T12:56:15.958604"}
{"title": "দুটি স্টলে ওয়ালটনের চার শতাধিক পণ্য", "body": "মাসব্যাপী ঢাকা আন্তর্জাতিক বাণিজ্য মেলায় ক্রেতাদের চাহিদা ও রুচির ভিন্নতা অনুযায়ী প্রায় অর্ধশত নতুন পণ্যসহ চার শতাধিক রকমের পণ্য প্রদর্শন ও বিক্রি করছে ওয়ালটন। পাশাপাশি দাম কমানো হয়েছে রেফ্রিজারেটর, ফ্রিজার, সিআরটি ও এলইডি টেলিভিশনসহ নানা পণ্যে।ওয়ালটন প্রিমিয়ার প্যাভিলিয়নের ম্যানেজার মোহাম্মদ আকরামুজ্জামান অপু বলেন, এবারের মেলায় অত্যাধুনিক প্রযুক্তির আকর্ষণীয় ডিজাইন ও মডেলের সর্বোচ্চ সংখ্যক ইলেকট্রনিক্স ও ইলেকট্রিক্যাল পণ্য প্রদর্শন করছে ওয়ালটন। দরকারি সব ইলেকট্রনিক্স ও ইলেকট্রিক্যাল হোম এ্যাপ্লায়েন্স পণ্য একজায়গাতেই পাচ্ছেন ক্রেতারা।বিপণন বিভাগের প্রথম জ্যেষ্ঠ অতিরিক্ত পরিচালক মোহাম্মদ রায়হান বলেন, বিদেশী ক্রেতাদেরকে ওয়ালটন পণ্যের গুনগত মান সম্পর্কে ধারণা দেওয়ার লক্ষ্যে রফতানির জন্য প্রস্তুতকৃত বেশকিছু মডেলের ফ্রিজ ও টেলিভিশন প্রদর্শন করছি। প্রিমিয়ার প্যাভিলিয়ন নম্বর ২৩ ও স্টল নম্বর ৩১এ ও ৩১বি, এই দুটি প্রদর্শন স্থলে উল্লেখযোগ্য নতুন পণ্যের মধ্যে রয়েছে ইনভার্টার প্রযুক্তির ৫২৬ লিটারের ৩ দরজা বিশিষ্ট নোফ্রস্ট রেফ্রিজারেটর, ডোনাট, স্যান্ডউইচ ও কেক মেকার, ট্রাভেল ব্লেন্ডার, এলইডি বাতি, বৈদ্যুতিক পাখার রেগুলেটর, সুইচ, হোল্ডার ও সকেট, সিলড লিড রিচার্জেবল ব্যাটারি। প্রদর্শিত চার শতাধিক মডেলের উল্লেখযোগ্য পণ্যের মধ্যে রয়েছে ৪৪ রকমের ফ্রিজ, ৩২ রকমের সিআরটি ও ২৫ রকমের এলইডি টেলিভিশন, ৭ ধরনে এয়ার কন্ডিশনার, ১৮ ধরনের জেনারেটর, ১১টি ধরনের রাইস কুকার, ৬টি ধরনের আইপিএস, ২৬ ধরনে এলইডি বাতি, ৯ ধরনের বৈদ্যুতিক সুইচ, ৮ ধরনের বৈদ্যুতিক কেটলি, ১১ ধরনের ব্লেন্ডার, ১৩ ধরনের কিচেন কুকওয়্যার, ৫ ধরনের ইন্ডাকশন কুকার, ৪ ধরনের ওয়াশিং মেশিন, ৩ ধরনের কেক মেকার ও মাল্টি কারি মেকার, ২ রকমের ওয়াটার ডিসপেন্সার, রুম হিটার, ইলেকট্রিক ওভেন, জুসার, ক্লথ ড্রায়ার, রিচার্জেবল ফ্যান, ওয়েট মেশিন, টোস্টার ও স্যান্ডউইচ মেকার। এ ছাড়া রয়েছে, অটোমেটিক ভোল্টেজ প্রোটেক্টর, মপ সেট, জাংশন বক্স, প্রাইস কম্পিউটিং ওয়েট স্কেল, এয়ার ফ্রায়ার, ফুড প্রসেসর, রুটি মেকার, স্ট্যান্ড মিক্সার, ভেজিটেবল মেকার, প্রেসার কুকার ইত্যাদি।", "url": "https://www.banglatribune.com/business/67791/%E0%A6%A6%E0%A7%81%E0%A6%9F%E0%A6%BF-%E0%A6%B8%E0%A7%8D%E0%A6%9F%E0%A6%B2%E0%A7%87-%E0%A6%93%E0%A7%9F%E0%A6%BE%E0%A6%B2%E0%A6%9F%E0%A6%A8%E0%A7%87%E0%A6%B0-%E0%A6%9A%E0%A6%BE%E0%A6%B0-%E0%A6%B6%E0%A6%A4%E0%A6%BE%E0%A6%A7%E0%A6%BF%E0%A6%95-%E0%A6%AA%E0%A6%A3%E0%A7%8D%E0%A6%AF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 261, "scraped_at": "2026-02-05T12:56:17.926643"}
{"title": "বিএনপির পৌর নির্বাচন সমন্বয় কমিটির বৈঠক মঙ্গলবার", "body": "পৌর নির্বাচনের জন্য দলের ভারপ্রাপ্ত মহাসচিব মির্জা ফখরুল ইসলাম আলমগীরকে আহ্বায়ক করে একটি সমন্বয় কমিটি গঠন করেছেন বিএনপির চেয়ারপারসন খালেদা জিয়া। কমিটির সদস্য সচিবের দায়িত্ব দেওয়া হয়েছে দলের যুগ্ম মহাসচিব মোহম্মদ শাহজাহানকে। এ কমিটি আসন্ন পৌরসভা নির্বাচন সংক্রান্ত বিএনপির যাবতীয় কাজের সমন্বয় করবে। বিএনপি সূত্রে এসব তথ্য জানা গেছে। কমিটির প্রথম বৈঠক অনুষ্ঠিত হবে মঙ্গলবার (১৫ ডিসেম্বর) সকাল ১১টায়।সূত্র জানায়, খালেদা জিয়া কমিটির পুরো কাজ মনিটর করবেন। গুলশানে বিএনপির চেয়ারপারসনের রাজনৈতিক কার্যালয়ে এ বৈঠকে বিভাগীয় সাংগঠনিক সম্পাদক ও বিএনপির নির্বাচন প্রক্রিয়ার সঙ্গে সম্পৃক্ত কেন্দ্রীয় নেতারা উপস্থতি থাকবেন।১ ডিসেম্বর জামিনে মুক্তি পাওয়ার পর পৌরসভা নির্বাচন সংক্রান্ত কর্মকাণ্ডের সঙ্গে সম্পৃক্ত হন মির্জা ফখরুল ইসলাম আলমগীর। এর আগে মির্জা ফখরুল কারাগারে থাকা অবস্থায় তার অবর্তমানে দলের যুগ্ম মহাসচিব মোহম্মদ শাজাহানকে বিএনপির মেয়র প্রার্থীদের প্রত্যয়নকারী হিসেবে দায়িত্ব দেওয়া হয়।", "url": "https://www.banglatribune.com/country/61663/%E0%A6%AC%E0%A6%BF%E0%A6%8F%E0%A6%A8%E0%A6%AA%E0%A6%BF%E0%A6%B0-%E0%A6%AA%E0%A7%8C%E0%A6%B0-%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%A8-%E0%A6%B8%E0%A6%AE%E0%A6%A8%E0%A7%8D%E0%A6%AC%E0%A7%9F-%E0%A6%95%E0%A6%AE%E0%A6%BF%E0%A6%9F%E0%A6%BF%E0%A6%B0-%E0%A6%AC%E0%A7%88%E0%A6%A0%E0%A6%95-%E0%A6%AE%E0%A6%99%E0%A7%8D%E0%A6%97%E0%A6%B2%E0%A6%AC%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 125, "scraped_at": "2026-02-05T12:56:19.824716"}
{"title": "সুন্দরবনের স্টেশন কর্মকর্তা মানবতাবিরোধী অপরাধে গ্রেফতার", "body": "একাত্তরে মানবতাবিরোধী অপরাধের অভিযোগে মো. ইউসুফ আলী ওরফে একেএম ইউসুফ আলম (৫৮) নামে এক বন কর্মকর্তাকে গ্রেফতার করা হয়েছে। বুধবার গভীর রাতে র‌্যার-৮ এর একটি দলের সহযোগিতায় শরণখোলা থানা পুলিশ তাকে সুন্দরবন পূর্ব বিভাগের দুবলা এলাকা থেকে শরণখোলা রেঞ্জের শরণখোলা স্টেশন কর্মকর্তা ইউসুফ আলমকে গ্রেফতার করে।মো. ইউসুফ আলী ওরফে একেএম ইউসুফ আলম জামালপুরের চাঁনপুর হরিণাকান্দা গ্রামের প্রয়াত আব্দুল খালেক ওরফে খালেক মাস্টারের ছেলে।শরণখোলা থানার ভারপ্রাপ্ত কর্মকর্তা (ওসি) মো. শাহ আলম মিঞা বলেন, বন কর্মকর্তা একেএম ইউসুফ আলমের বিরুদ্ধে আদালত গ্রেফতারি পরোয়ানা জারি করে। ওই বন কর্মকর্তা গ্রেফতারি পরোয়ানার খবর জানতে পেরে শরণখোলা ছেড়ে দুবলার ফরেস্ট ক্যাম্পে গিয়ে আত্মগোপন করে। পরে র‌্যাবের সহযোগিতায় তাকে সুন্দরবনের দুবলা এলাকা থেকে গ্রেফতার করা হয়। ওই বন কর্মকর্তাকে আজ বৃহস্পতিবার বাগেরহাট আদালতে পাঠানোর কথা রয়েছে। সহকারী পুলিশ সুপার ও এই মামলার তদন্ত কর্মকর্তা মো. রুহুল আমিন বলেন, মুক্তিযুদ্ধের সময়ে আসামি একেএম ইউসুফ আলম ছাত্র ছিলেন। সে সময়ে তিনি আল-বদর বাহিনীতে যোগ দিয়ে ময়মনসিংহ জেলার মুক্তাগাছার সুবর্ণখিলা এলাকায় গণহত্যা, অগ্নিসংযোগ ও নির্যাতন চালান। প্রাথমিক তদন্তে এসব ঘটনায় তার সম্পৃক্ততা মিললে ২০১৫ সালের গত ১ এপ্রিল জামালপুর ও ময়মনসিংহ জেলার আটজনের বিরুদ্ধে মানবতাবিরোধী অপরাধের মামলা করা হয়। তিনি ওই মামলার তিন নম্বর আসামি। এই আটজনকে গ্রেফতার করতে গত ২২ নভেম্বর আন্তর্জাতিক অপরাধ ট্রাইব্যুনালে আবেদন করি। ট্রাইব্যুনাল শুনানি শেষে ৯ ডিসেম্বর তাদের বিরুদ্ধে গ্রেফতারি পরোয়ানা জারি করে। সে অনুযায়ী পুলিশ তাকে বুধবার রাতে গ্রেফতার করেছে। সুন্দরবন পূর্ব বিভাগের বিভাগীয় বন কর্মকর্তা (ডিএফও) মো. সাইদুল ইসলাম বলেন, একেএম ইউসুফ আলম ১৯৭৯ সালের ৯ আগস্ট বন বিভাগে ফরেস্টার পদে যোগদান করেন। তিনি ২০১৪ সালের ২৪ সেপ্টেম্বর সুন্দরবন পূর্ব বিভাগের শরণখোলা রেঞ্জে ডেপুটি রেঞ্জার হিসেবে যোগদান করেন। কিছুদিন আগে তিনি পদোন্নতি পেয়ে শরণখোলা স্টেশন কর্মকর্তা হিসেবে কর্মরত রয়েছেন। তার বিরুদ্ধে মানবতাবিরোধী অপরাধের মামলার বিষয়ে তিনি কিছু জানেন না বলেও জানান তিনি।", "url": "https://www.banglatribune.com/country/59369/%E0%A6%B8%E0%A7%81%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%A8%E0%A7%87%E0%A6%B0-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE-%E0%A6%AE%E0%A6%BE%E0%A6%A8%E0%A6%AC%E0%A6%A4%E0%A6%BE%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%85%E0%A6%AA%E0%A6%B0%E0%A6%BE%E0%A6%A7%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাগেরহাট প্রতিনিধি", "category": "country", "language": "bn", "token_count": 280, "scraped_at": "2026-02-05T12:56:21.696635"}
{"title": "রাজশাহীতে বয়লার বিস্ফোরণে নিহত ১", "body": "রাজশাহীর পবা উপজেলার নওহাটার টিকটিকি পাড়ায় বয়লার বিস্ফোরণে মুকুল হোসেন (৪০) নামে এক রাইস মিল শ্রমিক নিহত হয়েছেন। শুক্রবার সকালে এই দুর্ঘটনা ঘটে। মুকুল হোসেন পবা উপজলার দর্শনপাড়া ইউনিয়নের বাকশোইল গ্রামের বাসিন্দা।এ ঘটনায় রাইসমিল মালিক রবিউল ইসলামের ছেলে আবু বক্কর (৩০) গুরুগত আহত হয়েছেন। তাকে রাজশাহী মেডিক্যাল কলেজ (রামেক) হাসপাতালে ভর্তি করা হয়েছে। তার অবস্থা আশঙ্কাজনক।প্রত্যক্ষদর্শীরা জানান, সকালে বয়লার পরিষ্কার করার কাজ চলছিল। এ সময় হঠাৎ করে বয়লার বিস্ফোরিত হয়। এতে মুকুল হোসেন ঘটনাস্থলেই মারা যান। এ ঘটনায় ঝলসে যায় রাইস মিল মালিকের ছেলে আবু বক্কর।রাজশাহীর পবা থানার ভারপ্রাপ্ত কর্মকর্তা (ওসি) শরীফুল ইসলাম বলেন, ‘ঘটনার খবর পেয়ে পুলিশ পাঠানো হয়েছে। দুর্ঘটনার কারণ খতিয়ে দেখা হচ্ছে।/এআর/", "url": "https://www.banglatribune.com/country/62669/%E0%A6%B0%E0%A6%BE%E0%A6%9C%E0%A6%B6%E0%A6%BE%E0%A6%B9%E0%A7%80%E0%A6%A4%E0%A7%87-%E0%A6%AC%E0%A7%9F%E0%A6%B2%E0%A6%BE%E0%A6%B0-%E0%A6%AC%E0%A6%BF%E0%A6%B8%E0%A7%8D%E0%A6%AB%E0%A7%8B%E0%A6%B0%E0%A6%A3%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 105, "scraped_at": "2026-02-05T12:56:23.886727"}
{"title": "ইঁদুরের কারণে ১০ ঘণ্টা বিদ্যুৎহীন ফেনী", "body": "ফেনী শহরে ভয়াবহ বিদ্যুৎ বিপর্যয় ঘটেছে। রবিবার ভোর সাড়ে ৬টা থেকে দুপুর সাড়ে ৪টা পর্যন্ত শহরের বিদ্যুৎ সংযোগ বন্ধ থাকে। জানা গেছে, ফেনীস্থ ৩৩/১১ বিদ্যুৎ উপকেন্দ্রের ব্রেকারে রবিবার সকাল সাড়ে ছয়টার দিকে একটি ইঁদুর ঢুকে পড়ে। এসময় বিকট শব্দে কেন্দ্রটি বিকল হয়ে যায়। এতে পুরো শহর বিদ্যুৎ বিচ্ছিন্ন হয়। ভোগান্তিতে পড়ে হাসপাতাল, ব্যবসা প্রতিষ্ঠানসহ শহরবাসী। বিদ্যুৎ বোর্ডের প্রকৌশলীরা দীর্ঘ ছয় ঘণ্টার চেষ্টায় বিকাল সাড়ে ৪টার দিকে বিদ্যুৎ সংযোগ চালু করতে সক্ষম হন। বিদ্যুৎ বিভাগের নির্বাহী প্রকৌশলী শহীদুল ইসলাম বিষয়টি স্বীকার করে বলেন, লাইন মেরামত করে ফেনীতে বিদ্যুৎ সংযোগ দেওয়া হয়েছে।", "url": "https://www.banglatribune.com/country/58953/%E0%A6%87%E0%A6%81%E0%A6%A6%E0%A7%81%E0%A6%B0%E0%A7%87%E0%A6%B0-%E0%A6%95%E0%A6%BE%E0%A6%B0%E0%A6%A3%E0%A7%87-%E0%A7%A7%E0%A7%A6-%E0%A6%98%E0%A6%A3%E0%A7%8D%E0%A6%9F%E0%A6%BE-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%B9%E0%A7%80%E0%A6%A8-%E0%A6%AB%E0%A7%87%E0%A6%A8%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি।।", "category": "country", "language": "bn", "token_count": 90, "scraped_at": "2026-02-05T12:56:25.755345"}
{"title": "সিদ্ধিরগঞ্জ বিদ্যুৎকেন্দ্রে বাড়তি সহায়তা ১৭ কোটি টাকা", "body": "সিদ্ধিরগঞ্জ ৩৩৫ মেগাওয়াট কমবাইন্ড সাইকেল পাওয়ার প্রজেক্ট বাস্তবায়নে অতিরিক্ত ১৭ কোটি ১৭ লাখ টাকা দিচ্ছে বিশ্বব্যাংক। গ্যাস স্বল্পতার কারণে এ প্রকল্পটিকে পিকিং পাওয়ার প্ল্যান্টে রূপান্তরের সিদ্ধান্ত নেওয়া হলেও তা করা যায়নি। এটি করতেই বিশ্বব্যাংক এই বাড়তি সহায়তা দিচ্ছে। রবিবার দুপুরে রাজধানীর শেরেবাংলা নগরের এনইসি সম্মেলন কক্ষে বাংলাদেশ সরকার ও বিশ্বব্যাংকের মধ্যে এ সংক্রান্ত একটি চুক্তি স্বাক্ষরিত হয়।জানা গেছে, ২০০৮ সালে এ বিদ্যুৎ কেন্দ্রটি স্থাপিত হয়। সে সময় এই প্রকল্পটি বাস্তবায়নে মোট ব্যয় হয়েছিল ৪৭ কোটি মার্কিন ডলার। এর মধ্যে বিশ্বব্যাংক দিয়েছিল ৩৫ কোটি মার্কিন ডলার।চুক্তিতে বাংলাদেশ সরকারের পক্ষে অর্থনৈতিক সম্পর্ক বিভাগের (ইআরডি) অতিরিক্ত সচিব কাজী সফিকুল আযম এবং বিশ্বব্যাংকের পক্ষে সংস্থার ভারপ্রাপ্ত কান্ট্রি ডিরেক্টর ইফাত শরিফ স্বাক্ষর করেন। চুক্তি স্বাক্ষর অনুষ্ঠানে জানানো হয়, ছয় বছরের গ্রেস পিরিয়ডসহ ৩৮ বছরে এ ঋণ পরিশোধ করতে হবে। এ জন্য প্রতি বছর শূন্য দশমিক ৭৫ শতাংশ সার্ভিস চার্জ দিতে হবে।", "url": "https://www.banglatribune.com/business/64857/%E0%A6%B8%E0%A6%BF%E0%A6%A6%E0%A7%8D%E0%A6%A7%E0%A6%BF%E0%A6%B0%E0%A6%97%E0%A6%9E%E0%A7%8D%E0%A6%9C-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A7%8E%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87-%E0%A6%AC%E0%A6%BE%E0%A7%9C%E0%A6%A4%E0%A6%BF-%E0%A6%B8%E0%A6%B9%E0%A6%BE%E0%A7%9F%E0%A6%A4%E0%A6%BE-%E0%A7%A7%E0%A7%AD-%E0%A6%95%E0%A7%8B%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 136, "scraped_at": "2026-02-05T12:56:27.738221"}
{"title": "টেকসই উন্নয়ন লক্ষ্যমাত্রা অর্জনে নারীর প্রতি বৈষম্য দূর করতে হবে: স্পিকার", "body": "টেকসই উন্নয়ন লক্ষ্যমাত্রা অর্জনে নারীর প্রতি সব ধরনের বৈষম্য দূর করার পরামর্শ দিয়েছেন জাতীয় সংসদের স্পিকার ও সিপিএ নির্বাহী কমিটির চেয়ারপারমন ড. শিরীন শারমিন চৌধুরী। তিনি বলেছেন, “নারীর ক্ষমতায়ন ও জেন্ডার সমতাসহ অন্যান্য ক্ষেত্রেও বাংলাদেশ অনন্য দৃষ্টান্ত স্থাপন করেছে। এ সাফল্য ধরে রেখে দেশকে আরও সমৃদ্ধির দিকে এগিয়ে নিতে নারীদের সকল উন্নয়ন পরিকল্পনায় অন্তর্ভুক্ত করতে হবে। ” সোমবার ঢাকায় বঙ্গবন্ধু আন্তর্জাতিক সম্মেলন কেন্দ্রে আয়োজিত বাংলাদেশ ডেভেলপমেন্ট ফোরাম (বিডিএফ) ‘মেইনস্ট্রিমিং জেন্ডার ইন ইকনমিক ডেভেলপমেন্ট’ শীর্ষক এক সেমিনারে তিনি এ সব কথা বলেন। ড. শিরীন শারমিন চৌধুরীর সভাপতিত্বে সেমিনারে অন্যান্যের মধ্যে মহিলা ও শিশু বিষয়ক প্রতিমন্ত্রী মেহের আফরোজ চুমকি, সুইডেনের শ্রম মন্ত্রণালয়ের উপমন্ত্রী আইরিন ওয়েন্নেমো, একশন এইড বাংলাদেশের কান্ট্রি ডিরেক্টর ফারাহ কবির, ইউএন ওমেন-এর প্রতিনিধি ক্রিশ্চিন হান্টার, ঢাকা বিশ্ববিদ্যালয়ের ওমেন এন্ড জেন্ডার স্টাডিজ বিভাগের অধ্যাপক নাজমুন্নেসা মাহতাব আলোচনায় অংশগ্রহণ করেন। মহিলা ও শিশু বিষয়ক মন্ত্রণালয়ের সচিব নাসিমা বেগম অনুষ্ঠানে মূল প্রবন্ধ উপস্থাপন করেন। ড. শিরীন বলেন, নারীর প্রতি বৈষম্য ও সহিংসতা একটি বৈশ্বিক সমস্যা। এ সমস্যা সমাধানে সকলকে একযোগে কাজ করতে হবে। বিভিন্ন উন্নয়ন সহযোগী প্রতিষ্ঠানসহ সামাজিক সংগঠনসমূহ দেশের জেন্ডার সমতা, নারী উন্নয়নসহ অনেক ক্ষেত্রে গুরুত্বপূর্ণ অবদান রাখছে। সবাই মিলে একটি সম্মিলিত শক্তি হিসেবে কাজ করতে হবে। স্পিকার নারীর প্রতি বৈষম্য রোধে সরকারের পাশাপাশি বেসরকারী সংস্থা, উন্নয়ন অংশীদারসহ বিভিন্ন সামাজিক সংগঠনকে সম্মিলিতভাবে কাজ করার আহ্বান জানান। সূত্র: বাসস।", "url": "https://www.banglatribune.com/business/59115/%E0%A6%9F%E0%A7%87%E0%A6%95%E0%A6%B8%E0%A6%87-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8-%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AF%E0%A6%AE%E0%A6%BE%E0%A6%A4%E0%A7%8D%E0%A6%B0%E0%A6%BE-%E0%A6%85%E0%A6%B0%E0%A7%8D%E0%A6%9C%E0%A6%A8%E0%A7%87-%E0%A6%A8%E0%A6%BE%E0%A6%B0%E0%A7%80%E0%A6%B0-%E0%A6%AA%E0%A7%8D%E0%A6%B0%E0%A6%A4%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "business", "language": "bn", "token_count": 206, "scraped_at": "2026-02-05T12:56:29.734402"}
{"title": "১৬ বছর পর জাবির ছাত্রীহলে ছাত্রলীগের কমিটি", "body": "দীর্ঘ ১৬ বছর পর জাহাঙ্গীরনগর বিশ্ববিদ্যালয়ের দুটি ছাত্রী হল শেখ হাসিনা ও বেগম খালেদা জিয়া শাখায় ছাত্রলীগের কমিটি ঘোষণা করেছে। রবিবার বিকালে জাবি শাখা ছাত্রলীগের সভাপতি মাহমুদুর রহমান জনি ও সাধারণ সম্পাদক রাজিব আহমেদ রাসেল স্বাক্ষরিত এক বিজ্ঞপ্তিতে এ কমিটি ঘোষণা করা হয়। কমিটির মেয়াদ আগামী এক বছর কার্যকর হবে বলে জানানো হয়েছে। এর আগে সর্বশেষ ১৯৯৮ সালে মেহেদী জামিল-সৈকত কমিটি ছাত্রীহলে ছাত্রলীগের গঠন করা করেছিল। এরপর আরও দুটি কমিটি (সোহেল পারভেজ-জনি, শাফিন-সাম্য কমিটি) বিশ্ববিদ্যালয়ে ছাত্রলীগের প্রতিনিধিত্ব করলেও ছাত্রী হলগুলোতে কমিটি গঠন করতে পারেনি। বিশ্ববিদ্যালয়ের নাটক ও নাট্যতত্ত্ব বিভাগের ৪২তম আবর্তনের শিক্ষার্থী রুবাইয়া আমরিন তৃষাকে সভাপতি ও প্রাণ রসায়ন ও অণুপ্রাণ বিজ্ঞান বিভাগের ৪২তম আবর্তনের শিক্ষার্থী জান্নাতুল বাকী তন্নিকে সাধারণ সম্পাদক করে শেখ হাসিনা হলে ১১ সদস্যবিশিষ্ট কমিটি ঘোষণা করা হয়েছে। কমিটির অন্য সদস্যরা হলেন, সহ-সভাপতি আকলিমা আক্তার এশা, মৌমিতা তালুকদার চৈতী, সৈয়দা জারতুল ফেরদৌস এশা, যুগ্ম সাধারণ সম্পাদক ফারজানা উর্মি, সুমাইয়া আহমেদ আশা, সাংগঠনিক সম্পাদক মোছাম্মৎ শান্তনা খাতুন সেতু, ফারজানা ইসলাম রিয়া, দপ্তর সম্পাদক রেদোয়ানা রুম্মান ও প্রচার সম্পাদক শিরিন শিলা। বিশ্ববিদ্যালয়ের দর্শন বিভাগের ৪২ তম আবর্তনের শিক্ষার্থী নুসরাত জাহান নিশাকে সভাপতি ও ইংরেজি বিভাগের ৪২তম আবর্তনের শিক্ষার্থী তামান্না তাহের তন্বীকে সাধারণ সম্পাদক করে বেগম খালেদা জিয়া হলে ৭ সদস্যবিশিষ্ট কমিটি ঘোষণা করা হয়েছে। কমিটির অন্য সদস্যরা হলেন, সহ-সভাপতি মেহেরুবা আক্তার লোভা, ফারাহানাজ মুসার্রাত প্রভা, যুগ্ম সাধারণ সম্পাদক শিরিন আক্তার মনি, তানজিয়া আমজাদ তন্ময় ও সাংগঠনিক সম্পাদক তানজিলা খানম। জাবি শাখা ছাত্রলীগের সভাপতি মাহমুদুর রহমান জনি বাংলা ট্রিবিউনকে বলেন, বিশ্ববিদ্যালয়ের ছাত্রী হলগুলোতে দীর্ঘদিন ছাত্রলীগের কোনও কমিটি ছিল না। আমরা শুরু থেকেই কমিটি দেওয়ার ব্যাপারে সচেষ্ট ছিলাম। তিনি আরও বলেন, আগ্রহী প্রার্থীদের জীবন বৃত্তান্ত যাচাই-বাছাই করে যোগ্য প্রার্থীদের পদ দেওয়া হয়েছে। পর্যায়ক্রমে অন্য হলগুলোতেও ছাত্রলীগের কমিটি গঠন করা হবে। ছাত্রলীগের সাধারণ সম্পাদক রাজিব আহমেদ রাসেল বলেন, নানা কারণে পূর্ববর্তী কমিটিগুলো ছাত্রী হলগুলোতে ছাত্রলীগের কমিটি দেয়নি। নারীর ক্ষমতায়নে বাংলাদেশ ছাত্রলীগ বিশ্বাস করে। জাহাঙ্গীরনগর বিশ্ববিদ্যালয় শাখা ছাত্রলীগকে এক ধাপ এগিয়ে নিয়ে যাওয়ার জন্য এ কমিটি ঘোষণা করা হয়েছে। নতুন ঘোষিত কমিটি দুটিকে ১৫ দিন থেকে এক মাসের মধ্যে পূর্ণাঙ্গ কমিটি ঘোষণার জন্য নির্দেশ দেওয়া হয়েছে। এছাড়া সম্মেলনের মাধ্যমে অন্য হলগুলোতেও কমিটি দেওয়া হবে।", "url": "https://www.banglatribune.com/country/60121/%E0%A7%A7%E0%A7%AC-%E0%A6%AC%E0%A6%9B%E0%A6%B0-%E0%A6%AA%E0%A6%B0-%E0%A6%9C%E0%A6%BE%E0%A6%AC%E0%A6%BF%E0%A6%B0-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A7%80%E0%A6%B9%E0%A6%B2%E0%A7%87-%E0%A6%9B%E0%A6%BE%E0%A6%A4%E0%A7%8D%E0%A6%B0%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%95%E0%A6%AE%E0%A6%BF%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জাবি প্রতিনিধি", "category": "country", "language": "bn", "token_count": 331, "scraped_at": "2026-02-05T12:56:31.703696"}
{"title": "কালীগঞ্জে জামায়াত নেতা গ্রেফতার", "body": "নাশকতার আশঙ্কায় ঝিনাইদহের কালীগঞ্জ উপজেলা জামায়াতের সেক্রেটারি মাওলানা শহিদুজ্জামানকে গ্রেফতার করেছে পুলিশ। মঙ্গলবার দুপুর ২টার দিকে শহরের আড়পাড়া থেকে তাকে গ্রেফতার করা হয়।কালীগঞ্জ থানার ওসি আনোয়ার হোসেন জানান, শহরের আড়পাড়ায় জামায়াতের গোপন বৈঠক চলছিল। খবর পেয়ে পুলিশ সেখানে অভিযান চালায়। এ সময় অন্য জামায়াত সদস্যরা পালিয়ে গেলে পুলিশ সেক্রেটারি শহিদুজ্জামানকে গ্রেফতার করে। তার বিরুদ্ধে কালীগঞ্জ থানায় নাশকতামূলক ৫ টি মামলা রয়েছে।/জেবি/ এমএনএইচ/", "url": "https://www.banglatribune.com/country/khulna/65497/%E0%A6%95%E0%A6%BE%E0%A6%B2%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%A8%E0%A7%87%E0%A6%A4%E0%A6%BE-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 62, "scraped_at": "2026-02-05T12:56:33.536773"}
{"title": "ঐতিহ্যবাহী গরুর গাড়ির দৌড়ে উৎসবের আমেজ", "body": "আকাশ সংস্কৃতির দৌরাত্ম্যে অনেকটা হারিয়ে যেতে বসেছে গ্রামবাংলার প্রাচীন ঐতিহ্য। এই হারিয়ে যাওয়া ঐতিহ্যকে ধরে রাখতে বৃহস্পতিবার ঝিনাইদহের বেতাই গ্রামে অনুষ্ঠিত হলো গরুর গাড়ির দৌড় প্রতিযোগিতা। কয়েক হাজার দর্শক মাঠে উপস্থিত থেকে উপভোগ করেন এই খেলা। গরু গাড়ির দৌড় প্রতিযোগিতাকে কেন্দ্র করে সেখানে সৃষ্ট হয় উৎসবের আমেজ। বিলুপ্তপ্রায় এই খেলা দেখে আনন্দিত হন দর্শকরা।প্রতিযোগিতায় ঝিনাইদহ, যশোর, চুয়াডাঙ্গা, কুষ্টিয়া জেলার ১৫টি গরুর গাড়ি অংশ নেয়। বৃহস্পতিবার সকাল থেকে শুরু হয়ে খেলা চলে সন্ধ্যা পর্যন্ত। খেলা শুরুর আগ থেকেই হাজার হাজার দর্শকের উপস্থিতিতে মাঠ কানায় কানায় ভরে উঠে।খেলা শেষে বিজয়ীদের মাঝে পুরস্কার বিতরণ করা হয়। প্রথম স্থান অধিকার করে জেলার বেতাই গ্রামের রান্নু বিশ্বাসের গরুর গাড়ি। পুরস্কার হিসেবে তার হাতে তুলে দেওয়া হয় ২১ ইঞ্চি রঙিন টেলিভিশন। পুরস্কার বিতরণ অনুষ্ঠানে আয়োজক গান্না ইউনিয়নের চেয়ারম্যান আজিজুর রহমান লিটনের সভাপতিত্বে প্রধান অতিথি হিসেবে উপস্থিত ছিলেন ঝিনাইদহের অতিরিক্ত পুলিশ সুপার প্রত্যুষ কুমার মজুমদার। বিশেষ অতিথি ছিলেন সহকারী পুলিশ সুপার (সদর সার্কেল) গোপীনাথ কানজিলাল, সদর থানার ভারপ্রাপ্ত কর্মকর্তা (ওসি) হাসান হাফিজুর রহমান।", "url": "https://www.banglatribune.com/country/khulna/67995/%E0%A6%90%E0%A6%A4%E0%A6%BF%E0%A6%B9%E0%A7%8D%E0%A6%AF%E0%A6%AC%E0%A6%BE%E0%A6%B9%E0%A7%80-%E0%A6%97%E0%A6%B0%E0%A7%81%E0%A6%B0-%E0%A6%97%E0%A6%BE%E0%A7%9C%E0%A6%BF%E0%A6%B0-%E0%A6%A6%E0%A7%8C%E0%A7%9C%E0%A7%87-%E0%A6%89%E0%A7%8E%E0%A6%B8%E0%A6%AC%E0%A7%87%E0%A6%B0-%E0%A6%86%E0%A6%AE%E0%A7%87%E0%A6%9C", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 156, "scraped_at": "2026-02-05T12:56:35.463784"}
{"title": "অস্ত্র মামলায় ৫ ইউপিডিএফ নেতা রিমান্ডে", "body": "খাগড়াছড়ি শহরে চাঁদাবাজির সময় দুটি এলজি ও আট রাউন্ড গুলিসহ গ্রেফতার ইউপিডিএফের ৫ নেতার রিমান্ড মঞ্জুর করেছেন আদালত। রবিবার দুপুরে মামলার তদন্ত কর্মকর্তা এবং খাগড়াছড়ি সদর থানার উপ-পরিদর্শক মো. রাকিব হোসেন জুডিশিয়াল ম্যাজিস্ট্রেট আদালতে আসামিদের পাঁচ দিনের রিমান্ড আবেদন করেন। পরে শুনানি শেষে ম্যাজিস্ট্রেট আবদুল্লাহ আল নোমান তাদের পৃথক রিমান্ড মঞ্জুর করেন। এরা হলেন,জিকো ত্রিপুরা, প্রতীন চাকমা, স্বপন চাকমা, রঞ্জু চাকমা এবং নিকাত চাকমা। এদের মধ্যে জিকো ত্রিপুরা ও প্রতীন চাকমার ২ দিনের এবং অন্যদের ১ দিনের রিমান্ড মঞ্জুর করা হয়। উল্লেখ্য, গোপন সংবাদের ভিত্তিতে গত বৃহস্পতিবার বিকালে খাগড়াছড়ি শহরের খবংপুড়িয়া এলাকায় অভিযান চালায় আইনশৃঙ্খলা বাহিনী। এই সময় ইউপিডিএফের পাঁচজনকে দুটি এলজি, ৮ রাউন্ড গুলি ও চাঁদাবাজির ৮৯ হাজার টাকাসহ আটক করা হয়।", "url": "https://www.banglatribune.com/country/58989/%E0%A6%85%E0%A6%B8%E0%A7%8D%E0%A6%A4%E0%A7%8D%E0%A6%B0-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%87%E0%A6%89%E0%A6%AA%E0%A6%BF%E0%A6%A1%E0%A6%BF%E0%A6%8F%E0%A6%AB-%E0%A6%A8%E0%A7%87%E0%A6%A4%E0%A6%BE-%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A7%8D%E0%A6%A1%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খাগড়াছড়ি প্রতিনিধি।।", "category": "country", "language": "bn", "token_count": 113, "scraped_at": "2026-02-05T12:56:37.272744"}
{"title": "ছবির গল্পে রাসমেলা", "body": "সুন্দরবনের বিচ্ছিন্ন দ্বীপ দুবলার চর। ছোট্ট সুন্দর এই চরের বিশেষত্ব বছরের অর্ধেকটা সময় এই চর জলমগ্ন থাকে, বাকি ছয় মাসের জন্য চরটি জেগে ওঠে। সে সময় আশেপাশের এলাকার জেলেরা এখানে বসতি গড়ে। চলে মাছধরা ও মাছ শুকানো। সে সময় দুবলার চর হয়ে ওঠে শুঁটকির গ্রাম। শুঁটকির গ্রাম দুবলার চরে রাসপূর্ণিমা তিথিতে রাসমেলা ও পুণ্যস্নানের রয়েছে দীর্ঘ ঐতিহ্য। পশুর ও কুঙ্গা নদের মোহনায় জেগে ওঠা দুবলার চরে প্রতিবছর কার্তিক অগ্রহায়ণ পূর্ণিমা তিথীতে (বলা হয় রাসপূর্ণিমা) বসে তিনদিনের রাসমেলা। পূর্ণিমার দিন সকালে পাপমোচন ও পূণ্য লাভের আশায় সনাতন ধর্মাবলম্বিরা দলে দলে পূজা-অর্চনা পাঠ ও পুণ্যস্নান করেন। একটি বিশেষ সম্প্রদায়ের উৎসব হলেও দিনে দিনে রাসমেলা হয়ে উঠছে সর্বজনীন উৎসব। রাসমেলা ও পুণ্যস্নানে অংশগ্রহণ করতে প্রতিবছর দুবলার চরে জমায়েত হয় লক্ষাধিক পুণ্যার্থী ও দেশি-বিদেশি পর্যটক। এ বছর রাসপূর্ণিমা ছিল নভেম্বরের ২৬ তারিখ। ছবিতে বাংলা ট্রিবিউন পাঠকদের জন্য এবারের রাসমেলার এক ঝলক।", "url": "https://www.banglatribune.com/lifestyle/59149/%E0%A6%9B%E0%A6%AC%E0%A6%BF%E0%A6%B0-%E0%A6%97%E0%A6%B2%E0%A7%8D%E0%A6%AA%E0%A7%87-%E0%A6%B0%E0%A6%BE%E0%A6%B8%E0%A6%AE%E0%A7%87%E0%A6%B2%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফারুখ আহমেদ।।", "category": "lifestyle", "language": "bn", "token_count": 137, "scraped_at": "2026-02-05T12:56:39.141533"}
{"title": "নতুন বছরে প্রত্যাশা: পরিবারের সবার মুখে হাসি দেখতে চাই", "body": "দেখতে দেখতে চলে গেলো আরও একটি বছর। সূর্যোদয়ের সঙ্গে সঙ্গে শুরু হয়েছে নতুন বছরের। পুরনো বছরের সব দুঃখ, কষ্ট, গ্লানি, না পাওয়া সব কিছুকে পেছনে ফেলে নতুন বছর যেন শান্তি আর সমৃদ্ধশালী হয়ে ওঠে সেটাই প্রত্যাশা সকলের। একই সঙ্গে চাওয়া, বাংলাদেশ থাকুক সংঘাতমুক্ত ও নিরাপদ। নতুন বছর শুরুর দিনটি শুক্রবার হওয়ায় অনেকেই আছেন ছুটির মেজাজে। তবে জীবিকার তাগিদে ছুটে চলেছেন অনেকেই। কেউ ছুটছেন কাজের তাগিদে, কেউ ছুটছেন চাকরির খোঁজে। সদ্য স্নাতক পাস করা আব্দুল আলিম বছরের প্রথম দিনেই বসছেন সরকারি চাকরির নিয়োগ পরীক্ষা দিতে। নতুন বছরে কী প্রত্যাশা জানতে চাইলে হাসি মুখে আলিম বলেন, ‘একটি চাকরি যেন পাই-এটাই চাওয়া। তাহলেই পরিবারের দায়িত্ব নিতে পারবো। বাবাকে আর একা সংসারের দায় নিতে হবে না।’ ছুটির দিনের সকালেই মিরপুরের কাঁচা বাজারে আসা রফিকুল ইসলামের প্রত্যাশা, বাংলাদেশের মানুষ যেন ভালোভাবে জীবন যাপন করতে পারে। জীবন যুদ্ধে সবাই যেন বিজয়ী হয়। একই বাজারের সবজি বিক্রেতা আব্দুস সালাম বলেন, ‘ভালোভাবে বেঁচে থাকতে চাই। পরিবারের সবার মুখে হাসি দেখতে চাই।’ তবে দেশের সাম্প্রতিক সহিংস ঘটনা নিয়ে উদ্বেগ প্রকাশ করেছেন স্কুল শিক্ষক ইমাম আহমেদ। তিনি বলেন, ‘দেশে পরিস্থিতি দিন দিন সংঘাতময় হয়ে উঠছে। এই পরিস্থিতি থেকে উত্তোরণ হওয়া জরুরি।’ গৃহকর্মী মরিয়ম নিজের জন্য ভালো কিছুর আশা ছেড়েই দিয়েছেন। তবে তার দুই ছেলে লেখাপড়া করে যাতে ভালো অবস্থানে যেতে পারে সেটাই চান তিনি। রাজধানীর খিলগাঁওয়ে নিজের একটি বাড়ি আছে রফিকুল ইসলামের। তার বাড়ির কাছেই আরেকটি বাড়িতে খুন হয়েছিলেন ব্লগার নীলয়। সেই কথা স্মরণ করিয়ে দিয়ে রফিকুল বলেন, ‘নিরাপদে ঘরে থাকারও পরিস্থিতি নেই। সাধারণ মানুষের চাওয়া তো খুব বেশি না। খেয়ে পরে শান্তিতে থাকতে চায় সবাই। আমিও চাই একটা নিরাপদ জীবনের নিশ্চয়তা।’ বছরের প্রথম সকালেই রমনা পার্কে হাঁটতে এসেছেন হাসান আরিফ আর তানিয়া। তারা জানালেন, আসছে ফ্রেব্রুয়ারিতে প্রেমের সমাপ্তি ঘটিয়ে সংসার শুরু করবেন। দু’জনেই বেশ হাসি মুখে বললেন, সুখে ও শান্তিতে সংসার করতে চাই। মিরপুর থেকে মতিঝিল রুটে একটি বাসের চালক মিন্টু ও তার সহকারী আব্দুল্লাহর সঙ্গে কথা হয় নতুন বছরের প্রত্যাশা নিয়ে। মিন্টু বলেন, ‘কিছুই হলেই সবাই গাড়ি ভাঙে, পোড়ায়। কিন্তু আমাদের কী দোষ। সবার বোঝা উচিত এই গাড়ির মালিক, চালক সবাই সাধারণ মানুষ।’ আব্দুল্লাহ অবশ্য বললেন ভিন্ন প্রত্যাশার কথা। অসুস্থ মায়ের খরচ জোগাতে পড়ালেখা ছেড়ে কাজে নেমেছেন তিনি। তার মা যেন দ্রুত সুস্থ হই এই কামনা করেন তিনি। বাংলাদেশ এগিয়ে যাচ্ছে, তবে রাজনীতির জন্য সংঘাত, জঙ্গিবাদ- এই এগিয়ে যাওয়ার পথের প্রথম বাধা বলেন মনে করেন ব্যবসায়ী ইকবাল আলম। রাজধানীর পল্টনে গাড়ির যন্ত্রাংশ বিক্রি করেন তিনি। ইকবাল বলেন, ‘সুস্থ, স্বাভাবিক পরিবেশ থাকলেই সব ক্ষেত্রে দ্রুত উন্নয়ন হবে। নিরাপদ পরিবেশ থাকলেই প্রতি মানুষ নিজ নিজ ক্ষেত্রে সাফল্য অর্জন করবে। সবার সাফল্যে এগিয়ে যাবে বাংলাদেশ। নতুন বছরে মানুষের নিরাপত্তা বাড়াতে কাজ করবেন বলে জানিয়েছেন ঢাকা মহানগর পুলিশের (ডিএমপি) কমিশনার আছাদুজ্জামান মিয়া। তিনি বলেন, ‘আমাদের দেশ এগিয়ে যাচ্ছে। দৃশ্যমান উন্নয়ন হচ্ছে। কিন্তু স্বাধীনতা বিরোধী চক্র এই উন্নয়ন বাধাগ্রস্থ করতে চায়। আমরা চাই প্রতিটি শিশু নিরাপদে স্কুলে যাক, ব্যাবসায়ীরা ব্যবসা করুক, নারীরা নিরাপদে চলাচল করুক। এজন্য আমারা আরও বেশি কাজ করে যাবো।’", "url": "https://www.banglatribune.com/country/66209/%E0%A6%A8%E0%A6%A4%E0%A7%81%E0%A6%A8-%E0%A6%AC%E0%A6%9B%E0%A6%B0%E0%A7%87-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%B6%E0%A6%BE-%E0%A6%AA%E0%A6%B0%E0%A6%BF%E0%A6%AC%E0%A6%BE%E0%A6%B0%E0%A7%87%E0%A6%B0-%E0%A6%B8%E0%A6%AC%E0%A6%BE%E0%A6%B0-%E0%A6%AE%E0%A7%81%E0%A6%96%E0%A7%87-%E0%A6%B9%E0%A6%BE%E0%A6%B8%E0%A6%BF-%E0%A6%A6%E0%A7%87%E0%A6%96%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চৌধুরী আকবর হোসেন", "category": "country", "language": "bn", "token_count": 459, "scraped_at": "2026-02-05T12:56:40.991186"}
{"title": "‘মৃত্যু নিশ্চিত জেনে চোখের সামনে মায়ের ‍মুখটা ভেসে উঠেছিল’", "body": "সৈয়দ আবুল বারক আলভী ১৯৪৯ সালে পাবনায় জন্মগ্রহণ করেন। ১৯৭১ সালে পাকিস্তান কেন্দ্রীয় সরকারের ডিপার্টমেন্ট অব ফিল্মস অ্যান্ড পাবলিকেশন্সে চাকরি করতেন। মুক্তিযুদ্ধ শুরু হলে প্রশিক্ষণ নিয়ে সক্রিয়ভাবে যুদ্ধে অংশগ্রহণ করেন। একপর্যায়ে ঢাকায় হামলার প্রস্তুতি নিতে অস্ত্র গোলাবারুদসহ ভারত থেকে ফিরলে আলতাফ মাহমুদের বাসা থেকে শহীদ আলতাফ মাহমুদ ও তার আত্মীয়সহ তিনি পাকিস্তানি আর্মির হাতে আটক হন। এরপর চলে সীমাহীন নির্যাতন। নির্যাতন কেন্দ্রে শেষবারের মতো দেখতে পান সহযোদ্ধা বাকের, রুমিসহ চেনা আরও অনেক মুখের যারা আর ফিরে আসেনি। নির্যাতনে তার হাত দুটো থেতলে দেওয়া হয়েছিল, সারা শরীরে নির্যাতনের চিহ্ন। নাম না মেলার কারণে তাকে ছেড়ে দেওয়া হলে আবারও যুদ্ধে যান। তবে আর ঢাকায় ঢোকা হয়নি কারণ তার চেহারা চেনা হয়ে গেছে। বাকী সময় বিভিন্ন সম্মুখ সমরে ছবি তোলার কাজ করেছেন। প্রশিক্ষণ নেওয়ার আগে ও পরে একাধিকবার ঢাকায় আসা যাওয়ার সুবাদে পথে পরিচিত হয়েছেন অনেক মানুষের সঙ্গে যাদের চেহারা আজও চোখে ভাসে তাঁর। তিনি বিশ্বাস করেন, সম্মুখ সমরে অংশ নেওয়ার বাইরে বাংলাদেশের সর্বসাধারণ মুক্তিযুদ্ধকে সহায়তা দিয়েই এগিয়ে নিয়ে গেছেন। বর্তমানে তিনি চারুকলা ইনস্টিটিউটের শিক্ষক হিসেবে কাজ করছেন। যুদ্ধপরবর্তী সময়ে বাংলাদেশ সংবিধান অলংকরণে অন্যদের সঙ্গে কাজ করেছেন সেই ঘরে বসেই যেখানে তাকে কয়েক দফায় অমানবিক নির্যাতন করেছিল পাকিস্তানি সেনারা। বুদ্ধিজীবী দিবসের পূর্বমুহূর্তে তার কাজের জায়গায় বসে কথা হয় বাংলা ট্রিবিউনের সঙ্গে। -একাত্তরেকোথায়ছিলেন? কীকরতেন? আমি তখন সরকারি চাকরি করছি ফিল্মস অ্যান্ড পাবলিকেশন্সে। যদিও আমি সরকারি চাকরি করছি, কিন্তু চারুকলায় পড়া অবস্থায় তো সবসময়ই আন্দোলনের সঙ্গে ছিলাম। অফিসেও সবার সঙ্গে করণীয় নিয়ে আলাপ হতো। বিভিন্ন জায়গা থেকে সেসময় নানা খবর আসছে- নানা জায়গায় পুড়িয়ে দেওয়া হচ্ছে, নির্বিচারে খুন হচ্ছে। আমরা অস্থির হয়ে ছিলাম করণীয় নির্ধারণ। -যুদ্ধেকীভাবে, কোনপথেগেলেন? তখনও যুদ্ধ ঠিকমতো শুরু হয়নি। সবে কথাবার্তা, প্রস্তুতি চলছে। আমরাও ঠিক জানি না কোথায় যেতে হবে। পরে আমি, আহরার ও রূপু ছিল। রূপু হচ্ছে শবনম মোস্তারির মামা। কেবল জানতে পেরেছিলাম সোনামুড়ায় ক্যাম্প তৈরি হবে, মুক্তিযুদ্ধের আয়োজন চলছে। বুঝলাম যে আগরতলায় গেলে অনেককে হয়তো পাওয়া যাবে। আমরা গুলিস্তান থেকে স্কুটার নিয়ে রওনা হই। চান্দিনা পেরিয়ে একটা জায়গায় নেমে আমরা একটা রিকশা নিলাম। রিকশাওয়ালাই আমাদের পথ দেখালেন। এরপর জমিনের আইল, পাহাড় ডিঙিয়ে সোনামুড়ায় পৌঁছলাম। ওখানে আর্মির চিকিৎসক ক্যাপ্টেন আখতার একটা বাংলোয় ছিলেন। তার কাছ থেকে পাওয়া তথ্যমতে আমরা আগরতলায় চলে গেলাম। অবাক করার বিষয়, আবার যখন ফিরি তখন ওই রিক্সাচালকই আমাদের চিনে ফেলে তার বাসায় পেটপুরে খিচুড়ি, মুরগি দিয়ে খাইয়েছেন। সেসময় মানুষের মন কেমন জানি হয়ে গিয়েছিল। তারা সাহায্য করেই মুক্তিযুদ্ধকে সামনের দিকে এগিয়ে নিয়ে গিয়েছিল। তখন আমরা মেলাঘরে। দুই নম্বর সেক্টরে। মাঝে মাঝে দেশে ঢুকেছি আবার ফিরে গেছি। আগস্ট মাসে আমরা চারজন ঢুকলাম দেশে- আমি, ফতেহ আলী, বাকের ও কমল। আমরা একেকজন এলএমজি, বিস্ফোরক দ্রব্য, গ্রেনেডসহ এক মন ওজনের অস্ত্র বহন করেছি। কীভাবে করেছি বলতে পারব না। -তারপরপাকিস্তানিআর্মিদেরহাতেগ্রেফতারহলেনকখন? আমরা অস্ত্রশস্ত্র নিয়ে বাড্ডা দিয়ে ঢুকলাম। সেখানে তখন কিছুদূর টিলা, তারপর পানি, আবার টিলা। সেখানে বাকেরের আত্মীয়ের বাসায় সব রাখা হলো সুযোগ মতো জায়গা মতো পৌঁছে দেওয়া হবে এই ভেবে। এমন সময় আমাকে খবর দিলেন আলতাফ মাহমুদ। তিনি তখন রাজারবাগ পুলিশ লাইনের ওখানে শহীদবাগে থাকেন। সেদিন সেখানে গিয়ে আলাপ করতে করতে রাত হয়ে যাওয়ায় সেখানেই থেকে যেতে হয়েছিল। যদিও আমার থাকার কথা ছিল ফতেহ আলীদের বাসায় মানে বিচিত্রার শাহাদত চৌধুরীদের বাসায়। রাতে জায়গা মতো না ফিরলে সেখানকার মানুষেরাও দুশ্চিন্তা করতো। সবমিলিয়ে ঘুম হলো না। ভোররাতের দিকে বুটের আওয়াজ। সেই ভোরে আমাদের সবাইকে ধরে নিয়ে গেল। -ওরাআপনাকেচিনতেপেরেছিল? ওদের কাছে আমার নামে খবর ছিল সেটা পরে বুঝেছি। কিন্তু চিনে ধরে নিয়ে গেছে এমন না। সবাইকেই মার্শাল ল কোর্টে নিয়ে যাওয়া হলো। এখন যেটা প্রধানমন্ত্রীর কার্যালয় সেটা তখন অ্যাসেম্বলি ছিল। তার পাশে সংসদ সদস্যদের থাকার কোয়ার্টারগুলোই ছিল মার্শাল ল কোয়ার্টার। আমাদের একটাতে নিয়ে যাওয়া হলো। গাড়িতে ওঠানোর পর থেকেই চলতে থাকলো বন্দুকের বাঁট দিয়ে আঘাত, বুট জুতার লাথি। একঘরে সবাইকে রাখা হলো। আরেক ঘরে নিয়ে চলল নির্যাতন। পরের দফায় আমার সামনে এসে এক সেনা জানতে চাইলো আমাদের ভেতর আলভী কে? এবার আমি ঘাবড়ে গেলাম। সেসময় আলতাফ ভাইকে নির্যাতন করছে শোনা যাচ্ছে। আমি উত্তর না দিলে সবার ওপর নির্যাতন চলবে ভেবে বললাম, আমিই আলভী। তারপর চলতে থাকলো অমানুষিক নির্যাতন। ধরেন মোটা বেত দিয়ে পেটাচ্ছে। আমার হাতের, গায়ের চামড়া ফেটে গেছে। হাতের আঙুলগুলো ফেটে গেছে। আমাকে বারবার মুক্তিযোদ্ধাদের বিষয়ে নানা কথা জিজ্ঞেস করছে। আমি বারবার অস্বীকারই করে যাচ্ছি। কিন্তু এক পর্যায়ে দেখলাম আমাকে জড়িয়ে তারা যা যা তথ্য দিচ্ছে সব ঠিক- কার সঙ্গে ঢাকায় ঢুকেছি, সঙ্গে কি কি অস্ত্র ছিল, সেটা কোথায় রাখা হয়েছে সব ঠিক। আমার হিসেব মিলছিল না। খানিক পরে তারা একজনকে নিয়ে আসল। সে আমার বন্ধু বাকের। তার সারা শরীর রক্তাক্ত। তার কাছে জিজ্ঞেস করল আমি আলভী কিনা। বাকের মাথা নেড়ে জানালো আমিই আলভী। বাকেরের সেই করুন চোখ আমার আজও মনে আছে। কিন্তু ও আমাদের মধ্যে সবচেয়ে সিরিয়াস ছিল। গলায় পটাশিয়াম সায়ানায়েড নিয়ে ঘুরতো। ধরা পড়লেই আত্মহত্যা করবে। কিন্তু পারেনি। আর নির্যাতন সহ্য করাও সহজ ছিল না। -এইঅত্যাচারথেকেছাড়াপেলেনকিভাবে? ভীষণভাবে আহত আমরা সবাই। সে অবস্থায় অনেক রাতে আমাদের রমনা থানায় নেওয়া হলো। নাম লিস্ট করার সময় আমাকে নাম জিজ্ঞেস করা হলে আমি আলভী অংশটা বাদ দিয়ে বললাম সৈয়দ আবুল বারক। পরদিন সকালে আমাদের আবার মার্শাল ল কোর্টে নিয়ে যাওয়া হলো। তবে ভিন্ন কোয়ার্টারে যেখানে আগের দিনের নির্যাতনকারীরা কেউ ছিল না। তারা একে একে সবাইকে নাম ধরে ডেকে নিয়ে গেল, আমাকে ডাকা হল না। না ডাকাতে আমি নিশ্চিত হলাম যে আমার রিপোর্ট নেই। যে সিপাহি নাম ধরে ডাকছিল আমি তাকে বললাম যে, আমাকেও তো উনাদের সঙ্গে ধরা হয়েছিল, কিন্তু আমাকে ডাকা হচ্ছে না কেন? জিজ্ঞেস করল, তোমার নাম কী? বললাম, সৈয়দ আবুল বারক। আবার জিজ্ঞাসাবাদ ও নির্যাতন চলল। আমার হাত দুটো ফুলে ঢোল হয়ে গিয়েছিল। সারা গা ফেটে রক্তাক্ত, বীভৎস। অফিসার বলল- আমার মুক্তিযোদ্ধা বন্ধুদের খবর যেন তাদের দিই। আমি তাদের কাটানোর জন্য বললাম, আমিতো যুদ্ধে যাইনি, কারোর কথা জানিই না। তখন বুঝছি মৃত্যু নিশ্চিত। অত্যাচার শরীর সহ্য করে নিয়েছে। মারছে, পড়ে যাচ্ছি, তুলে আবার মারছে, কোনও অনুভূতি নেই। মৃত্যু নিশ্চিত জেনে কেবল মায়ের মুখটাই মনে পড়েছে। মুক্তিযোদ্ধাদের সঙ্গে আমার কোনও যোগাযোগ নেই তারা এমন ভাবছে যখন, তখনই আগের দিন নির্যাতনকারী সেই সুবেদার মেজর এসে পেছনে দাঁড়াল যে জানতো আমার নাম আলভী। তবে তিনি কোনও কথা বলেননি। ছেড়ে দেওয়ার নির্দেশ এলে তিনিই আমাকে গেট পর্যন্ত পৌঁছে দিয়ে ভালো চিকিৎসা নেওয়ার পরামর্শ দিয়েছিলেন। -তারপরকোথায়গেলেন? আমি এয়ারপোর্ট রোডে উঠে এলাম। একটা গাড়ি পাশে এসে দাঁড়িয়ে উঠতে বলল। দেখলাম নিমা রহমানের বাবা। তার বাসা থেকে কিছুদিন আগে আমি শিল্পী মুস্তাফা মনোয়ারের স্ত্রীকে নিয়ে গিয়েছিলাম ভারতে। নিমার বড় ভাই রানা হচ্ছে আমাদের বন্ধু। আমি তাকে বললাম আমাকে যেন আলতাফ মাহমুদের বাসায় পৌঁছে দেওয়া হয়। -এরপরআবারযুদ্ধক্ষেত্রেকবেগেলেন? আমি এক মাস বন্ধুদের বাসায় থাকলাম।তারপর আমি আবার মুক্তিযুদ্ধে চলে গেলাম। সাংবাদিক শাহাদত চৌধুরীও তখন ওখানে। আমাকে আর এপারে পাঠানো হয়নি। কারণ একবার ধরা পড়ে গেছি, সবাই চিনে গেছে। তখন আমাকে দায়িত্ব দেওয়া হলো যুদ্ধের ফ্রন্ট সাইডে থেকে ছবি তোলার। বিজয় লাভের পর যখন বাংলাদেশের সংবিধান অলংকণের কাজ শুরু হয় তখন সেই নির্যাতনের ঘরে বসেই অন্যদের সঙ্গে আমি সেই কাজটি করেছি। তখনও আমি প্রতিটি দৃশ্য অনুভব করছিলাম, আজও যেমন করি।", "url": "https://www.banglatribune.com/country/61281/%E2%80%98%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81-%E0%A6%A8%E0%A6%BF%E0%A6%B6%E0%A7%8D%E0%A6%9A%E0%A6%BF%E0%A6%A4-%E0%A6%9C%E0%A7%87%E0%A6%A8%E0%A7%87-%E0%A6%9A%E0%A7%8B%E0%A6%96%E0%A7%87%E0%A6%B0-%E0%A6%B8%E0%A6%BE%E0%A6%AE%E0%A6%A8%E0%A7%87-%E0%A6%AE%E0%A6%BE%E0%A7%9F%E0%A7%87%E0%A6%B0-%E2%80%8D%E0%A6%AE%E0%A7%81%E0%A6%96%E0%A6%9F%E0%A6%BE-%E0%A6%AD%E0%A7%87%E0%A6%B8%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "উদিসা ইসলাম।।", "category": "country", "language": "bn", "token_count": 1076, "scraped_at": "2026-02-05T12:56:43.056580"}
{"title": "নড়াইলে ১,৯২৫ রাউন্ড গুলি উদ্ধার", "body": "নড়াইলের লোহাগড়া উপজেলা সদরের সরকার পাড়ায় লুৎফর রহমানের বাড়ির ভিত্তিপ্রস্তর কাজে মাটি খোঁড়ার সময় এক হাজার ৯২৫ রাউন্ড গুলি উদ্ধার করেছে পুলিশ। এর মধ্যে এক হাজার ৮৭৫ রাউন্ড এসএলআর’র গুলি এবং ৫০ রাউন্ড থ্রি নট থ্রি রাইফেলের গুলিসহ দুটি ম্যাগাজিন রয়েছে। শনিবার বেলা সাড়ে ১০টার দিকে নির্মাণ শ্রমিকরা কাজ করার সময় গুলি ও অস্ত্র দেখতে পেয়ে পুলিশকে খবর দেয়। পরে লোহাগড়া থানার উপ-পরিদর্শক (এসআই) কেএম জাফর আলী ও শিমুলের নেতৃত্বে একদল পুলিশ ঘটনাস্থলে গিয়ে এসব গুলি ও অস্ত্র উদ্ধার করেন। লোহাগড়া থানার ভারপ্রাপ্ত কর্মকর্তা (ওসি) কামরুজ্জামান বলেন, ধারণা করা হচ্ছে উদ্ধারকৃত অস্ত্র ও গুলি মুক্তিযুদ্ধ চলাকালীন সময়ের। দীর্ঘদিন এসব গুলি ও অস্ত্র মাটির নিচে থাকার কারণে অস্ত্র ও গুলিতে মরিচা ধরেছে।", "url": "https://www.banglatribune.com/country/59659/%E0%A6%A8%E0%A7%9C%E0%A6%BE%E0%A6%87%E0%A6%B2%E0%A7%87-%E0%A7%A7-%E0%A7%AF%E0%A7%A8%E0%A7%AB-%E0%A6%B0%E0%A6%BE%E0%A6%89%E0%A6%A8%E0%A7%8D%E0%A6%A1-%E0%A6%97%E0%A7%81%E0%A6%B2%E0%A6%BF-%E0%A6%89%E0%A6%A6%E0%A7%8D%E0%A6%A7%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নড়াইল প্রতিনিধি", "category": "country", "language": "bn", "token_count": 111, "scraped_at": "2026-02-05T12:56:44.979214"}
{"title": "সৌদি আরবে দুর্ঘটনায় লক্ষ্মীপুরের যুবক নিহত", "body": "লক্ষ্মীপুর কমলনগরের আবদুল মালেক মানিক (৩০) নামে এক যুবক সৌদি আরবে সড়ক দুর্ঘটনায় নিহত হয়েছেন। বুধবার বাংলাদেশ সময় রাত ১০টায় সৌদি আরবের আল গাসিম শহরে এ দুর্ঘটনা ঘটে। নিহত আবদুল মালেক মানিক তোরাবগঞ্জ ইউনিয়নের চরপাগলা গ্রামের মো. ইসরাফিলের ছেলে। নিহতের ছোট ভাই আপন আহমেদ জানান, কাজ শেষে বাসায় ফেরার পথে একটি গাড়ি তাকে ধাক্কা দেয়। এতে তিনি রাস্তায় পড়ে যান। একই সময় অপর আরেকটি ট্রাক তাকে চাপা দিলে ঘটনাস্থলে তার মৃত্যু হয়। বৃহস্পতিবার সকালে তোরাবগঞ্জ ইউনিয়ন পরিষদের (ইউপি) চেয়ারম্যান ফয়সল আহমেদ রতন জানান, ‘মো. মানিক সৌদি আরবে সড়ক দুর্ঘটনায় মারা গেছেন। পার্শ্ববর্তী এলাকার আব্দুর রহমানের সঙ্গে ফোনে কথা বলেছি। তার লাশ বাড়িতে আনার জন্য ব্যবস্থা নেওয়া হচ্ছে।’", "url": "https://www.banglatribune.com/country/58925/%E0%A6%B8%E0%A7%8C%E0%A6%A6%E0%A6%BF-%E0%A6%86%E0%A6%B0%E0%A6%AC%E0%A7%87-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%B2%E0%A6%95%E0%A7%8D%E0%A6%B7%E0%A7%8D%E0%A6%AE%E0%A7%80%E0%A6%AA%E0%A7%81%E0%A6%B0%E0%A7%87%E0%A6%B0-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লক্ষ্মীপুর প্রতিনিধি।।", "category": "country", "language": "bn", "token_count": 107, "scraped_at": "2026-02-05T12:56:46.777789"}
{"title": "মুক্তিযুদ্ধের গল্প জানতে মুজিবনগর স্মৃতি কমপ্লেক্সে", "body": "চমৎকার একটি আম বাগান। আম্রকাননটির মালিক ছিলেন কুষ্টিয়ার মেহেরপুরের ভবের পাড়ার জমিদার বৈদ্যনাথ বাবু। বৈদ্যনাথ বাবুর নামানুসারেই যায়গাটির নাম হয়ে যায় বৈদ্যনাথ তলা। আম বাগান বা বৈদ্যনাথতলাতে ১৯৭১ সালের ১৭ এপ্রিল প্রথম অস্থায়ী বাংলাদেশ সরকার গঠিত হয়। শপথ গ্রহণ করেন বাংলাদেশের প্রথম অস্থায়ী সরকার, পাঠ করা হয় বাংলাদেশ স্বাধীনতার ঘোষণাপত্র। শপথগ্রহণ এবং ঘোষণাপত্র পাঠের পর প্রধানমন্ত্রী তাজউদ্দিন আহমেদ একটি বিবৃতি পাঠ করেন এবং বৈদ্যনাথতলার নাম রাখেন মুজিবনগর। সেই থেকে মেহেরপুরের বৈদ্যনাথতলার নাম হয় মুজিবনগর। সেদিন মুজিবনগরকে অস্থায়ীভাবে বাংলাদেশের রাজধানী ঘোষণা করা হয়। দেশ স্বাধীন হলে বঙ্গবন্ধু জায়গাটি সঠিকভাবে সংরক্ষণের নির্দেশ দেন। তার নির্দেশনার পর মুজিবনগর সরকারকে স্মরণীয় করে রাখার জন্য ১৯৭৪ সালের ১৭ এপ্রিল মুজিবনগর দিবসের দিন মুজিবনগর স্মৃতি জাদুঘর নির্মাণের ভিত্তিপ্রস্তর স্থাপন করা হয়। মূলত, মুজিবনগর স্মৃতিসৌধ নির্মাণের মূল কাজ শুরু হয় ১৯৮৭ সালে। তৎকালীন প্রেসিডেন্ট হুসাইন মোহাম্মদ এরশাদ মুজিবনগরকে গুরুত্ব দিয়ে স্বাধীনতার স্মৃতি ধরে রাখতে ২৩ স্তরের স্মৃতিসৌধ গড়ে তোলেন। মুজিবনগর স্মৃতিসৌধ উদ্বোধন হয় তারই হাতে। স্মৃতিসৌধের নকশা স্থপতি তানভীর করিম। ১৯৯৬ সালে শেখ হাসিনা মুজিবনগর কমপ্লেক্স নির্মাণ কাজে হাত দেন। আমাদের মুক্তিযুদ্ধের অন্যতম স্মরণীয় স্থান মুজিবনগর স্মৃতিসৌধ তথা মুজিবনগর স্মৃতি কমপ্লেক্স নিয়েই গল্প। দুইভোরের কুয়াশা চারদিকে। আমরা কুষ্টিয়া মেহেরপুর হয়ে মুজিবনগর এসেছি রাতে। রাতেই বলা ছিল ভোরে বের হবো। কথামতো বের হলাম। গন্তব্য মুজিবনগর স্মৃতিসৌধ। বেশি দূরে নয়, আমাদের বাংলো থেকে ৫ মিনিটের পথ। আবু জাফর আর শাহেদ ভাইকে ডেকে বের হতে যাবো, দেখি অজয় সরকারও চোখ কচলে আমাদের সঙ্গী হয়ে গেছে। পথে নামতেই ঠাণ্ডা বাতাসের ঝাপটা গায়ে এসে লাগলো। আহা কি অসাধারণ সুন্দর চারদিক! আবেশে আচ্ছন্ন হতে থাকলাম। একটু এগিয়েই পেয়ে গেলাম আমবাগান। এটাই বিখ্যাত আম্রকানন। সূর্যের সমস্ত আলো সে সময় আমবাগানকে আলোকিত করে রেখেছে। চোখে শুধু অনাবিল মুগ্ধতা। সে মুগ্ধতা নিয়ে আরও মিনিট খানেক হেঁটে চলে এলাম মুক্তিযুদ্ধ স্মৃতিসৌধের কাছে। সেই সাত সকালে একজন সেবক পুরো স্মৃতিসৌধ ঝাড়– দিয়ে চলেছেন। আমার মুখ থেকে বের হবার আগেই আবু জাফর বলল আরে সুভাষ মল্লিক যে! সংবাদপত্রের মাধ্যমে সুভাষ মল্লিকের কথা আমাদের সবার জানা। সাদা মনের মানুষ হিসেবে খ্যাত সুভাষ মল্লিক পরিচ্ছন্নতাকর্মী নন। তবুও স্মৃতিসৌধ নির্মাণের পর থেকেই নিয়মিত ঝাড়ু দিয়ে পরিস্কার করেন। থাকেন কাছেই ভবের পাড়ায়। নিজের তাগিদেই প্রতিদিন স্মৃতিসৌধ পরিস্কার করেন। তবে দৈনিক পত্রিকায় ফিচার লেখা হলে তার জন্য বেতন ধার্য করা হয় ৫০০ টাকা। যা দিনে দিনে বেড়ে হয়েছে ২০০০ টাকা। সংসার চালানোর জন্য পর্যাপ্ত নয়। তবু এ নিয়ে তার কোনও আক্ষেপ নেই। স্মৃতিসৌধ প্রতিদিন পরিচ্ছন্ন করতে পারাতেই তিনি তুষ্ট। স্মৃতিসৌধ পরিষ্কার শেষ হলে আমরা সুভাষ মল্লিকের সঙ্গে কথা বলি। তিনি আমাদের বলে চলেন মুক্তিযুদ্ধের স্মৃতি। মুজিবনগরে শপথ গ্রহণের স্মৃতি। মুজিবনগর স্মৃতিসৌধ নির্মাণ ও স্মৃতি কমপ্লেক্সের কথা। তারপর বলেন, ‘এই যে আমাদের মুক্তিযুদ্ধ, সেই যুদ্ধে অগণিত শহীদের অবদান ও আত্মত্যাগ। আমি তো কিছুই করতে পারিনি। তাদের স্মৃতিঘেরা এই যায়গাটুকু পরিস্কার রাখার চেষ্টা করি। একটু ময়লা দেখলে আমার কষ্ট হয়!’ আমরা মুগ্ধ হয়ে তার কথা শুনি। তারপর স্মৃতিসৌধ হয়ে পুরো মুক্তিযুদ্ধ কমপ্লেক্স ঘুরে দেখি। এক নজরে মুজিবনগর স্মৃতিসৌধ কমপ্লেক্সপ্রায় ৮০ একর জায়গার উপর দাঁড়িয়ে আছে মুজিবনগর কমপ্লেক্স। আম্রকাননের জায়গার পরিমাণ প্রায় ৪০ একর। এখানে আম গাছ রয়েছে ১৩০০। তিনটি ধাপে ছয় স্তর বিশিষ্ট দুটি গোলাপ বাগান। বাগান দুটিতে গোলাপ আছে ২২০০। এখানে আছে বঙ্গবন্ধু তোরণ, অডিটোরিয়াম, শেখ হাসিনা মঞ্চ, মুক্তিযুদ্ধের স্মৃতিকেন্দ্র, মসজিদ, হেলিপ্যাড, ২৩টি কংক্রিটের ত্রিকোণ দেয়ালের সমন্বয়ে উদিয়মান সূর্যের প্রতিকৃতিকে প্রতীক করে মুজিবনগর স্মৃতিসৌধ, প্রশাসনিক ভবন, টেনিস মাঠ, পর্যটন মোটেল, স্বাধীনতা মাঠ, স্বাধীনতা পাঠাগার, বিশ্রামাগার, পোষ্ট অফিস, টেলিফোন এক্সচেঞ্জ, শিশুপল্লী, ডরমেটরি ও মুক্তিযুদ্ধের সেক্টরভিত্তিক বাংলাদেশের মানচিত্র। বাংলাদেশের মানচিত্রমুক্তিযুদ্ধ স্মৃতিসৌধের পাশাপাশি এখানে রয়েছে বাংলাদেশের মানচিত্র। আমাদের যুদ্ধকালীন অবস্থার রূপক এটি। বাংলাদেশের ভৌগোলিক অবস্থান অনুযায়ী মহান মুক্তিযুদ্ধের ১১টি সেক্টরকে ভাগ করে দেখানো হয়েছে মানচিত্রে। মানচিত্রের উত্তর দিকটা উঁচু থেকে ক্রমান্বয়ে দক্ষিণ দিকটা ঢালু করা হয়েছে। এবং সমুদ্র তীরবর্তি অঞ্চলসমূহকে দেখানো হয়েছে পানির ওপর ভাসমান। মুজিবনগর কমপ্লেক্সের মাষ্টার প্ল্যান করেছে স্থাপত্য অধিদপ্তর। মানচিত্রের ডিজাইন বিআরটিসির। বুয়েট আর্কিটেক্টদের সংগঠন বিআরটিসি। কমপ্লেক্সের আরেকটি উল্লেখযোগ্য বিষয় ভাস্কর্য। বঙ্গবন্ধুর ৭ই মার্চের ভাষণ, ঐতিহাসিক তেলিয়া পাড়া সম্মেলন, মুজিবনগর সরকারের শপথ অনুষ্ঠান, পাকবাহিনীর আত্নসমর্পণ, রাজাকার আল বদর, আল সামস এর সহযোগিতায় বাঙ্গালী নারী পুরুষের ওপর পাক হানাদার বাহিনীর নির্যাতনসহ খেতাব প্রাপ্ত মুক্তিযোদ্ধাদের ভাস্কর্যের মাধ্যমে তুলে ধরা হয়েছে। মুজিবনগর স্মৃতিসৌধস্মৃতিসৌধের মূল নকশা স্থপতি তানভীর করিমের। এটি বাংলাদেশের অন্যতম স্থাপত্য নিদর্শন। স্মৃতিসৌধ স্থাপনার মূল বৈশিষ্ট্য ১৬০ ফুট ব্যাসের গোলাকার স্তম্ভের উপর মূল বেদীকে কেন্দ্র করে ২০ ইঞ্চির ২৩টি দেয়াল। দেয়ালগুলো উদিয়মান সূর্যের প্রতীক। ৩০ লক্ষ শহীদের স্মৃতি স্মরণীয় করে রাখার জন্য স্মৃতিসৌধের মেঝেতে ৩০ লাখ পাথর বসানো হয়েছে। স্মৃতিসৌধের মাধ্যমে দেখানো হয়েছে লাল মঞ্চ, ২৩টি স্তম্ভ, বুদ্ধিজীবীর খুলি, ৩০ লক্ষ শহীদ, রক্তের সাগর এবং ঐক্যবদ্ধ সাড়ে সাত কোটি জনতা। স্বাধীনতার রক্তাক্ত সূর্যের মাধ্যমে লাল মঞ্চকে তুলে ধরা হয়েছে, সেখানে দাঁড়িয়েই অধ্যাপক ইউসুফ আলী স্বাধীনতার ঘোষণাপত্র পাঠ করেছিলেন। ২৩টি স্তম্ভ হল ১৯৪৮ থেকে ১৯৭১ পর্যন্ত পাকিস্তানের শাসন নিপীড়নসহ বাঙ্গালীর স্বাধীকার আন্দোলন ও স্বাধীনতার প্রতীক। স্মৃতিসৌধের মূল বেদীতে গোলাকার বৃত্তের মাধ্যমে শহীদ বুদ্ধিজীবীর খুলি বোঝানো হয়েছে। স্মৃতিসৌধের মূল বেদীতে ওঠার জন্য মোট ১১টি সিড়ি ব্যবহার করতে হয়। মুক্তিযুদ্ধকালীন সারাদেশে মুক্তিযোদ্ধারা যে ১১টি সেক্টরে ভাগ হয়ে যুদ্ধ করেছেন ১১টি সিড়ি সেই ১১টি সেক্টরের প্রতীক। আমাদের মহান ভাষা আন্দোলনের প্রতীক হলো স্মৃতিসৌধের মূল ফটক ধরে এগিয়ে চলা পথটি। পথটি শেষ হয়েছে রক্তের সাগর নামক ঢালু প্রান্ত ছুঁয়ে। স্বাধীনতার লাল মঞ্চ থেকে যে ২৩টি দেয়াল স্মৃষ্টি হয়েছে, সে সব দেয়ালের ফাঁক-ফোঁকর বন্ধ করার জন্য অসংখ্য নুড়িপাথর ব্যবহার করা হয়েছে। এই নুড়িপাথর গুলো সাড়ে সাত কোটি ঐক্যবদ্ধ জনতার প্রতীক। শেষ কথাকুষ্টিয়ার মেহেরপুরের মুজিবনগরে অস্থায়ী মুজিবনগর সরকারের শপথ নেওয়ার কথা ছিলো না। ১৯৭১ সালের ১০ এপ্রিল ভারতের আগরতলায় এক সভায় পাকিস্তানি হানাদার বাহিনীমুক্ত কুষ্টিয়া জেলার মহকুমা চুয়াডাঙ্গাকে বেছে নেওয়া হয় এবং ১৪ এপ্রিল অস্থায়ী সরকার শপথ গ্রহণের তারিখ চূড়ান্ত হয়। কিন্তু শপথ গ্রহণের তারিখ সে সময় আকাশবানী কলকাতা কেন্দ্রে প্রচার হলে বিদেশি সাংবাদিকসহ পাকহানাদার বাহিনী ঘটনা জেনে ফেলে। চুয়াডাঙ্গার ওপর পাকবাহিনী আক্রোশে ফেটে পড়ে। ব্যাপক বোমা হামলা চালিয়ে পাকহানাদার বাহিনী চুয়াডাঙ্গা দখল করে নেয়। হার্ডিঞ্জ সেতু উড়িয়ে দেবার জন্য গ্রেনেড নিক্ষেপ করা হয়। চুয়াডাঙ্গা দখল ও পাকহানাদার বাহিনীর দ্বারা হার্ডিঞ্জ ব্রীজ আক্রান্ত হলে শপথ অনুষ্ঠানের সময় ও যায়গা পাল্টে যায়। পরবর্তীতে শপথ অনুষ্ঠানের জন্য ভারত সীমান্তবর্তী বৈদনাথতলা বা মুজিবনগরকে বেছে নেওয়া হয়। এবং শপথ গ্রহণ অনুষ্ঠিত হয়। ২০১১ সালের জুন মাসে মুজিবনগর স্মৃতি কমপ্লেক্স জনসাধারণের জন্য উন্মুক্ত করার কথা থাকলেও আজ পর্যন্ত কাজ শেষ করে তা উন্মুক্ত করা সম্ভব হয়নি। তারপরও দর্শনার্থীর ভিড়ে জায়গাটি প্রতিদিন সরগরম থাকে। মুজিবনগর স্মৃতি কমপ্লেক্স আমাদের মুক্তিযুদ্ধের জীবন্ত ইতিহাস। চাইলে বিজয়ের মাস ডিসেম্বরেই সবাই মিলে ঘুরে আসতে পারেন এখান থেকে।", "url": "https://www.banglatribune.com/lifestyle/60821/%E0%A6%AE%E0%A7%81%E0%A6%95%E0%A7%8D%E0%A6%A4%E0%A6%BF%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E0%A6%B0-%E0%A6%97%E0%A6%B2%E0%A7%8D%E0%A6%AA-%E0%A6%9C%E0%A6%BE%E0%A6%A8%E0%A6%A4%E0%A7%87-%E0%A6%AE%E0%A7%81%E0%A6%9C%E0%A6%BF%E0%A6%AC%E0%A6%A8%E0%A6%97%E0%A6%B0-%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফারুখ আহমেদ", "category": "lifestyle", "language": "bn", "token_count": 992, "scraped_at": "2026-02-05T12:56:48.926608"}
{"title": "নরসিংদীতে ট্রেন লাইনচ্যুত", "body": "নরসিংদীর রায়পুরা উপজেলায় ঢাকা থেকে কিশোরগঞ্জগামী এগারসিন্দুর ট্রেনের ইঞ্জিন ও চারটি বগি লাইনচ্যুত হয়েছে। এতে সাময়িকভাবে ঢাকার সঙ্গে চট্টগ্রাম ও সিলেটের রেল যোগাযোগ বন্ধ হয়ে যায়। পরে নবনির্মিত টঙ্গি-ভৈরব ডবল লাইনে রেল চলাচল শুরু হয়। আজ (মঙ্গলবার) সকাল সোয়া ৯টার দিকে উপজেলার খানাবাড়ি স্টেশন এলাকায় এই ঘটনা ঘটে। ভৈরব রেলওয়ে থানার ভারপ্রাপ্ত কর্মকর্তা (ওসি) সাইদুর রহমান জানান, কিশোরগঞ্জগামী এগারসিন্দুর ট্রেনটি রায়পুরার খানাবাড়ি স্টেশনে প্রবেশের সময় ইঞ্জিন ও তিনটি বগি লাইনচ্যুত হয়ে পড়ে। এতে কেউ হতাহত হয়নি। ট্রেন লাইনচ্যুত হওয়ায় ব্রাহ্মণবাড়িয়ার আখাউড়া থেকে উদ্ধারকারী ট্রেন ঘটনাস্থলের উদ্দেশে রওনা দিয়েছে। ট্রেনটি উদ্ধারের পর পুরাতন লাইনে ট্রেন চলাচল স্বাভাবিক হবে।", "url": "https://www.banglatribune.com/country/61807/%E0%A6%A8%E0%A6%B0%E0%A6%B8%E0%A6%BF%E0%A6%82%E0%A6%A6%E0%A7%80%E0%A6%A4%E0%A7%87-%E0%A6%9F%E0%A7%8D%E0%A6%B0%E0%A7%87%E0%A6%A8-%E0%A6%B2%E0%A6%BE%E0%A6%87%E0%A6%A8%E0%A6%9A%E0%A7%8D%E0%A6%AF%E0%A7%81%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নরসিংদী প্রতিনিধি", "category": "country", "language": "bn", "token_count": 97, "scraped_at": "2026-02-05T12:56:50.705672"}
{"title": "রায় যাচ্ছে সালমানের পক্ষে", "body": "এবার বোধহয় হাঁফ ছেড়ে বাঁচলেন বলিউড অভিনেতা সালমান খান। ২০০২ সালের আলোচিত মামলা ‌'হিট অ্যান্ড রান' থেকে রেহাই পেতে পারেন বলিউডের এ খান সাহেব। কারণ মুম্বাইয়ের উচ্চ আদালত মামলার মূল সাক্ষী রভীন্দ্র পাটিলের সাক্ষ্য ভিত্তিহীন বলে ঘোষণা দিয়েছে।সালমানের বিরুদ্ধে অভিযোগ ছিল, ২০০২ সালের ২৮ সেপ্টেম্বর তিনি মদ্যপ অবস্থায় নিজের টয়োটা ল্যান্ড ক্রুজার উঠিয়ে দেন বান্দ্রার ফুটপাতে ঘুমন্ত পাঁচজন মানুষের শরীরের উপর। এ সময় নুরুল্লাহ শরীফ নামের এক ব্যক্তি সেখানেই নিহত হন এবং বাকি চারজন গুরুতর আহত হন। এ অভিযোগ সালমান বরাবরই অস্বীকার করেন এবং দাবি করেন যে গাড়ি চালাচ্ছিলেন তাঁর গাড়ির চালক অশোক সিং।মুম্বাইয়ের আদালত বলছে, সালমানের বিরুদ্ধে যে অভিযোগ আনা হয়েছে সাক্ষীর বক্তব্যে তা প্রমাণিত হয় না। এখানে অসামঞ্জস্যতা রয়েছে। যারা দাবি করেছিলেন সালমান মাদকাসক্ত ছিল তাদের এ দাবির সত্যতা প্রমাণে প্রসিকিউশন ব্যর্থ হয়েছে।আদালত জানিয়েছে, ২০১২ সালের ২৮ সেপ্টেম্বরের দুর্ঘটনার পর যে এফআইআর করা হয়, সেখানে সালমানের বিরুদ্ধে ব্যাপক মাত্রায় মাদকাসক্ত থাকার কোনও কথা বলা হয়নি। পরে তদন্তের প্রেক্ষিতে ১ অক্টোবর তার বিরুদ্ধে ওই সময়ে মাদকাসক্ত থাকার কথা উঠে। কিছুদিন আগে এই মামলায় পাঁচ বছরের কারাদণ্ডাদেশ স্থগিত হওয়ার পর জামিন পেয়েছিলেন সালমান। কিন্তু বুধবারের রায়ে আদালত জানিয়ে দেয়, তার বিরুদ্ধে অভিযোগ প্রমাণিত নয়। হাইকোর্টের বিচারক এআর জোশি সালমানকে এই মামলা থেকে অব্যাহতি প্রদানের রায় ঘোষণা করেন। এদিকে আগামী ২৭ ডিসেম্বর ৫০তম জন্মদিন পালন করবেন সালমান খান। ‘বিইং সালমান’ নামে নিজের একটি জীবনী গ্রন্থও প্রকাশের পরিকল্পনা রয়েছে তার। সূত্র: আইবিএন লাইভ", "url": "https://www.banglatribune.com/entertainment/61775/%E0%A6%B0%E0%A6%BE%E0%A7%9F-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87-%E0%A6%B8%E0%A6%BE%E0%A6%B2%E0%A6%AE%E0%A6%BE%E0%A6%A8%E0%A7%87%E0%A6%B0-%E0%A6%AA%E0%A6%95%E0%A7%8D%E0%A6%B7%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 221, "scraped_at": "2026-02-05T12:56:52.601040"}
{"title": "এই অটো যাবে?", "body": "সালমান খান বেশ কেশে নিয়ে একটা হাঁক দিলেন- এই অটো যাবে? পান চিবুনির আয়েশি ভঙ্গি চেহারায় ধরে রেখেই গুনগুন করে গান তুললেন, ‘আমার ঘুম ভাঙাইয়া গেল রে মরার কোকিলে’! এরপর অটোরিক্সাতে চেপে সাধারণ একজনের মতো বাসায় ফিরলেন।‘গান’ ও ‘পান’- এর গল্পটা বাদ দিলে সারমর্ম কিন্তু তা-ই। ছোট ভাই সোহেল খানের জন্মদিনে এক পারিবারিক নৈশভোজ শেষে রেস্তোরাঁ থেকে ফেরার পথে একটি অটো ডেকে নেন তিনি। এরপর সেটাতেই সওয়ার হয়ে বাসায় ফিরেছেন বলিউডের অন্যতম প্রভাবশালী এ নায়ক।সোহেলের ৪৬তম জন্মদিনে পারিবারিক এ আয়োজন করা হয়। এতে উপস্থিত ছিলেন সালমানের বাবা সেলিম খান, সৎমা হেলেন, ছোট বোন অর্পিতাসহ পরিবারের সদস্যরাই। বলা চলে, বিনা আড়ম্বরেই তারা উদযাপন করেন সোহেলের জন্মদিন।এদিকে আগামী ২৭ ডিসেম্বর সালমান নিজেও পা দিতে চলেছেন বয়সের হাফ সেঞ্চুরিতে। এর আগে জন্মদিনে তেমন বিশেষ কোনও পরিকল্পনা নেই বলেই জানিয়েছেন তিনি। তবে তার ভক্তরা সে কথা মানলেই ভালো!অন্যদিকে কিছুটা বিশ্রাম নেওয়ার উদ্দেশ্যে ‘সুলতান’ ছবির দ্বিতীয় দফার শিডিউল বাতিল করে দিয়েছেন দাবাং খান। ওই শিডিউলে কুস্তির দৃশ্য ধারণ করার কথা ছিল। সুলতানে সাল্লু ভাই এক কুস্তিগীরের চরিত্রে অভিনয় করছেন। সূত্রঃ টাইমস অব ইন্ডিয়া", "url": "https://www.banglatribune.com/entertainment/bollywood/63789/%E0%A6%8F%E0%A6%87-%E0%A6%85%E0%A6%9F%E0%A7%87%E0%A6%BE-%E0%A6%AF%E0%A6%BE%E0%A6%AC%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 168, "scraped_at": "2026-02-05T12:56:54.566938"}
{"title": "সোনালী আঁশ দেবে ১০% লভ্যাংশ", "body": "পুঁজিবাজারে তালিকাভুক্ত সোনালী আঁশ শেয়ারধারীদের ১০ শতাংশ নগদ লভ্যাংশ প্রদানের ঘোষণা দিয়েছে। ঢাকা স্টক এক্সচেঞ্জ (ডিএসই) সূত্রে এ তথ্য জানা যায়। ডিএসই জানায়, বৃহস্পতিবার কোম্পানির পরিচালনা পর্ষদ সভায় ২০১৫ সালের ৩০ জুন শেষ হওয়া হিসাব বছরের জন্য এ লভ্যাংশ প্রদানের সিদ্ধান্ত নেওয়া হয়। এ বিষয়ে বার্ষিক সাধারণ সভা (এজিএম) ২৩ ডিসেম্বর সকাল সাড়ে ১১টায় অনুষ্ঠিত হবে । লভ্যাংশ পেতে শেয়ার নিবন্ধনের তারিখ (রেকর্ড ডেট) ৩০ নভেম্বর। কোম্পানি ডিএসইকে জানিয়েছে, আলোচ্য হিসাব বছরে তাদের কর পরবর্তী নিট মুনাফা হয়েছে ১৬ লাখ টাকা। শেয়ার প্রতি আয় (ইপিএস) হয়েছে ৬০ পয়সা, শেয়ার প্রতি নিট সম্পদ মূল্য (এনএভি) দাঁড়িয়েছে ২২৩ টাকা ৯৮ পয়সা এবং শেয়ার প্রতি নগদ অর্থের যোগান (এনওসিএফপিএস) ছিল ২২ টাকা ৬৫ পয়সা।", "url": "https://www.banglatribune.com/business/59100/%E0%A6%B8%E0%A7%8B%E0%A6%A8%E0%A6%BE%E0%A6%B2%E0%A7%80-%E0%A6%86%E0%A6%81%E0%A6%B6-%E0%A6%A6%E0%A7%87%E0%A6%AC%E0%A7%87-%E0%A7%A7%E0%A7%A6%25-%E0%A6%B2%E0%A6%AD%E0%A7%8D%E0%A6%AF%E0%A6%BE%E0%A6%82%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "business", "language": "bn", "token_count": 111, "scraped_at": "2026-02-05T12:56:56.491536"}
{"title": "এইচআইভি আক্রান্ত হলিউড অভিনেতা চার্লি শিন", "body": "‘ওয়াল স্ট্রিট’, ‘পাল্টুন’, ‘দ্য বয়েজ নেক্সট ডোর’সহ একাধিক জনপ্রিয় ছবির অভিনেতা চার্লি শিন এইচআইভি আক্রান্ত। মঙ্গলবার টিভির সরাসরি এক অনুষ্ঠানে বসে এ কথা নিজেই স্বীকার করেন তিনি।জীবনের কঠিনতম সময়ের এ কথা বেশ অকপটে বলেন হলিউডের এ খ্যাতিমান অভিনেতা।আমি এখানে বলতে চাই, আমি এইচআইভি পজিটিভ- এ কথা বলার আগে বেশ আবেগপ্রবণ দেখায় তাকে। তবে দৃঢ়তার সঙ্গে এ মরণ-সংক্রামণ ভাইরাস সম্পর্কে জানান চার দশকের জাঁদরেল শিল্পী চার্লি শিন।গুজব ছড়িয়েছিল আগেই। তাই প্রসঙ্গটি এড়িয়ে যাননি তিনি। যুক্তরাষ্ট্রভিত্তিক টিভি চ্যানেল এনবিসিকে দেওয়া সাক্ষাৎকারে একথা স্বীকার করেন তিনি। বলেন, ‘২০১২ সাল থেকে এইচআইভি পজিটিভ ধরা পড়েছে ৷ এতদিন খবরটি গোপন রাখা হয়েছিল। তবে আর নয়। চারদিকে আমাকে নিয়ে যে গুজব শুরু হয়েছে, ভালো লাগছে না। ’এ সময় তিনি জানান, এইচআইভি পজিটিভি হওয়ার কথা তিনি তার দুই স্ত্রীকে জানিয়েছিলেন। সম্প্রতি বড় মেয়েকে তিনি বিষয়টি বলেছেন।১৯৭৩ সালে ‘ব্যাডল্যান্ডস’ ছবির মাধ্যমে চলচ্চিত্রে আসেন শিন। আশির দশকে তার বেশ নামডাক হয়। এ সময়ে ‘পাল্টুন, ‘ওয়াল স্ট্রিট’-এর মতো ছবিগুলো মুক্তি পায়।বড় পর্দার পাশাপাশি সমান খ্যাতি তার ছোট পর্দায়। ২০১১ সালে তিনি ছিলেন আমেরিকার টিভি চ্যানেলে সবচেয়ে পারিশ্রমিক হাঁকানো অভিনেতা। এ মাধ্যমে সর্বশেষ তিনি ‘দ্য গ্লোডবার্গস’ (২০১৫) সিরিয়ালে অভিনয় করেছেন।সূত্র: বিবিসি/এমআই/এমড", "url": "https://www.banglatribune.com/entertainment/59254/%E0%A6%8F%E0%A6%87%E0%A6%9A%E0%A6%86%E0%A6%87%E0%A6%AD%E0%A6%BF-%E0%A6%86%E0%A6%95%E0%A7%8D%E0%A6%B0%E0%A6%BE%E0%A6%A8%E0%A7%8D%E0%A6%A4-%E0%A6%B9%E0%A6%B2%E0%A6%BF%E0%A6%89%E0%A6%A1-%E0%A6%85%E0%A6%AD%E0%A6%BF%E0%A6%A8%E0%A7%87%E0%A6%A4%E0%A6%BE-%E0%A6%9A%E0%A6%BE%E0%A6%B0%E0%A7%8D%E0%A6%B2%E0%A6%BF-%E0%A6%B6%E0%A6%BF%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 180, "scraped_at": "2026-02-05T12:56:58.395855"}
{"title": "‘ন্যায়বিচার আমার অধিকার’", "body": "‘ন্যায়বিচার আমার অধিকার’-এ স্লোগান নিয়ে তৃতীয়বারের মতো অনুষ্ঠিত হতে যাচ্ছে তারেক মাসুদ চলচ্চিত্র প্রতিযোগিতা। অকাল প্রয়াত এই চলচ্চিত্র নির্মাতা স্মরণে তার জন্মবার্ষিকী উপলক্ষে আগামী ৫ ডিসেম্বর বাংলাদেশ শিল্পকলা একাডেমিতে এর আয়োজন করছে তারেক মাসুদ মেমোরিয়াল ট্রাস্ট।জানা গেছে, ন্যায়বিচার নিয়ে তরুণদের মাঝে সৃজনশীলতার বিকাশ ঘটানোর লক্ষ্যেই মূলত এই আয়োজন। চলচ্চিত্রের ভাষায় শৈল্পিক ভঙিতে নাগরিক অধিকার নিয়ে নির্মিত স্বল্পদৈর্ঘ্য চলচ্চিত্র, প্রামাণ্যচিত্র কিংবা অ্যানিমেটেড ছবি জমা দেওয়ার জন্য আহ্বান করা হয়েছে।২০১৪ সালের ১ জুলাইয়ের পর নির্মিত চলচ্চিত্র নিয়ে ১৬ থেকে ২৫ বছর বয়সী যে কেউ প্রতিযোগিতায় অংশ নিতে পারবেন। ছবি জমা দিতে হবে ১৫ নভেম্বর বিকাল তিনটার মধ্যে। নির্বাচিত সেরা ১০টি চলচ্চিত্র দেখানো হবে ডিসেম্বরে ঢাকায় অনুষ্ঠেয় তারেক মাসুদ চলচ্চিত্র উৎসবে।সেরা নির্মাতাকে দেওয়া হবে তারেক মাসুদ তরুণ চলচ্চিত্র নির্মাতা পুরস্কার। পাশাপাশি দু’জন নির্মাতাকে দেওয়া হবে বিশেষ সম্মাননা। এ ছাড়া প্রথম তিন বিজয়ী পাবেন পাঠশালা সিনেমা বিভাগের বৃত্তি। বিনামূল্যে সিনেমা বিষয়ক প্রশিক্ষণ নেওয়ার সুযোগও থাকছে। এই আয়োজনের বিস্তারিত জানতে: http://www.tarequemasud.org/competition/। ২০১১ সালে ‘কাগজের ফুল’ ছবির লোকেশন দেখে ঢাকায় ফেরার পথে মানিকগঞ্জ-আরিচা মহাসড়কে জোকা নামক স্থানে মর্মান্তিক সড়ক দুর্ঘটনায় নিহত হন তারেক মাসুদ ও সিনেমাটোগ্রাফার মিশুক মুনির।", "url": "https://www.banglatribune.com/entertainment/59248/%E2%80%98%E0%A6%A8%E0%A7%8D%E0%A6%AF%E0%A6%BE%E0%A7%9F%E0%A6%AC%E0%A6%BF%E0%A6%9A%E0%A6%BE%E0%A6%B0-%E0%A6%86%E0%A6%AE%E0%A6%BE%E0%A6%B0-%E0%A6%85%E0%A6%A7%E0%A6%BF%E0%A6%95%E0%A6%BE%E0%A6%B0%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 172, "scraped_at": "2026-02-05T12:57:00.344947"}
{"title": "ঝিনাইদহে উপজেলা জামায়াতের আমির গ্রেফতার", "body": "ঝিনাইদহের মহেশপুর উপজেলা জামায়াতের আমির আব্দুল বারীকে নাশকতার মামলায় গ্রেফতার করেছে পুলিশ। শনিবার (২৬ ডিসেম্বর) সন্ধ্যায় উপজেলার ভালাইপুর এলাকা থেকে তাকে গ্রেফতার করা হয়। মহেশপুর থানার ওসি শাহিদুল ইসলাম শাহীন এ তথ্য নিশ্চিত করেন। ওসি জানান, নাশকতা মামলার আসামি উপজেলা জামায়াতের আমির আব্দুল বারী শহরের ভালাইপুর এলাকায় অবস্থান করছেন- এমন সংবাদ পেয়ে সন্ধ্যায় অভিযান চালিয়ে তাকে গ্রেফতার করা হয়। আব্দুল বারীর নামে হরতাল ও অবরোধে নাশকতার মামলা রয়েছে। দীর্ঘদিন তিনি পলাতক ছিলেন।", "url": "https://www.banglatribune.com/country/64709/%E0%A6%9D%E0%A6%BF%E0%A6%A8%E0%A6%BE%E0%A6%87%E0%A6%A6%E0%A6%B9%E0%A7%87-%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4%E0%A7%87%E0%A6%B0-%E0%A6%86%E0%A6%AE%E0%A6%BF%E0%A6%B0-%E0%A6%97%E0%A7%8D%E0%A6%B0%E0%A7%87%E0%A6%AB%E0%A6%A4%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ঝিনাইদহ প্রতিনিধি", "category": "country", "language": "bn", "token_count": 72, "scraped_at": "2026-02-05T12:57:02.999938"}
{"title": "ফেসবুকের জন্য পড়শীর মন খারাপ", "body": "মন খারাপের দিন কাটাচ্ছেন সময়ের জনপ্রিয় কণ্ঠশিল্পী সাবরিনা পড়শী। সামাজিক যোগাযোগ মাধ্যমগুলোতে তার জনপ্রিয়তার ব্যারোমিটার কিন্তু বেড়েই চলেছে। ফেসবুক-ভাইবার হয়ে ইউটিউবে তার ভিডিও ফ্যান-ফলোয়ার অনেকটাই অবিশ্বাস্য। তবে, এর জন্য মোটেই তার মন খারাপ নয়। তার জবানিতে, ‘জীবনে প্রথম একটা রবীন্দ্রসংগীত গেয়েছি। ধামরাইয়ের জমিদার বাড়িতে গিয়ে চড়া মূল্যে দৃষ্টিনন্দন একটি মিউজিক ভিডিও করেছি। অথচ সেটি প্রকাশ করতে পারছি না। এ নিয়ে খুব মন খারাপ। কবে নাগাদ গানটি সোশ্যাল মিডিয়াতে প্রকাশ করতে পারব, সেটাও জানি না।’ কেন! সম্পাদনার গানটির ভিডিও পছন্দ হয়নি? নাকি নতুন করে গাইতে হবে। শেষ না হতেই শুরু করেন পড়শী। বললেন, ‘না, না, কী যে বলেন! সেই ছোটবেলায় বহুবার রবীন্দ্রসংগীত গেয়েছি। কিন্তু এখন আর সেভাবে গাওয়া হয়নি। এটি আমার ভালোলাগার গান। তাই গাওয়াতে সমস্যা হয়নি। এর অসাধারণ সংগীতায়োজন করেছেন সন্ধি। ভিডিওটাও হয়েছে পুরো রাবিন্দ্রীক অবয়বে। আমি নিশ্চিত ভিডিওটি দেখলে সবাই মুগ্ধ হবেন।’ তাহলে? প্রকাশ করতে বাধা কী? ফেসবুক-ভাইবার না হয় বন্ধ। ইউটিউব তো খোলা আছে। গান তো সেখানেই আপ করা হয়। জবাবে বলেন, ‘সেটা ঠিক আছে। চাইলে ইউটিউবে গানটি আপ করা যায়। কিন্তু এটা ভুলে গেলেও চলবে না, সামাজিক যোগাযোগ মাধ্যমগুলো একে অপরের পরিপূরক। এখন ইউটিউবের মূল প্রচারণা চলে ফেসবুকে। ভাইবারও এখন বেশ গুরুত্বপূর্ণ। দুটোই বন্ধ। ফলে এখন ভিডিওটি প্রকাশ করা মানে বেশিরভাগ শ্রোতা-ভক্ত-দর্শকদের বঞ্চিত করা। সে জন্যই মন খারাপ করে বসে আছি। অপেক্ষা করছি, মুক্ত সমাজিক যোগাযোগ মাধ্যমের।’ মুক্তিপ্রতিক্ষীত ‘আমারও পরানও যাহা চায়, তুমি তাই তুমি তাই গো’শীর্ষক এ গানটির ভিডিওতে পড়শীর সঙ্গে মডেল হিসেবে আছেন তৌহিদ আবীর রাজকুমার। প্রসঙ্গত, নতুন ভিডিও প্রকাশ করতে না পারলেও পড়শী ও তার দল বর্ণমালা এখন বিরামহীন ব্যস্ত সময় পার করছেন স্টেজ শো নিয়ে। ছবি: সাজ্জাদ হোসেন", "url": "https://www.banglatribune.com/entertainment/62207/%E0%A6%AB%E0%A7%87%E0%A6%B8%E0%A6%AC%E0%A7%81%E0%A6%95%E0%A7%87%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A6%AA%E0%A7%9C%E0%A6%B6%E0%A7%80%E0%A6%B0-%E0%A6%AE%E0%A6%A8-%E0%A6%96%E0%A6%BE%E0%A6%B0%E0%A6%BE%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাহমুদ মানজুর", "category": "entertainment", "language": "bn", "token_count": 255, "scraped_at": "2026-02-05T12:57:05.051884"}
{"title": "দেশে যুদ্ধাপরাধী দল রাজনীতি করতে পারে না", "body": "দেশে যুদ্ধাপরাধী দল রাজনীতি করতে পারে না বলে অভিমত ব্যক্ত করেছেন বাণিজ্যমন্ত্রী তোফায়েল আহমেদ। রবিবার রাজধানীর তেজগাঁওয়ে পাট বহুমুখীকরণ উন্নয়ন কেন্দ্রে (জেডিপিসি) আয়োজিত এক সভায় তিনি এ অভিমত ব্যক্ত করেন। ‘পণ্যে পাটজাত মোড়কের বাধ্যতামূলক ব্যবহার আইন-২০১০’ শীর্ষক এ সভায় আয়োজন করে বস্ত্র ও পাট মন্ত্রণালয়। এতে সভাপতিত্ব করেন বস্ত্র ও পাট প্রতিমন্ত্রী মির্জা আজম। তোফায়েল আহমেদ বলেন, নির্বাচন কমিশনে জামায়াত স্বীকৃত দল নয়। নিবন্ধনও নেই। বিচারকেরা বলেছেন, দলটি যুদ্ধাপরাধী। সুতরাং, এ দেশে তারা (জামায়াতে ইসলামী বাংলাদেশ) রাজনীতি করতে পারে না। সালাউদ্দিন কাদের চৌধুরী ও আলী আহসান মোহাম্মদ মুজাহিদের প্রাণ ভিক্ষার চাওয়ার বিষয়ে বাণিজ্যমন্ত্রী বলেন, রাষ্ট্রপতির কাছে ক্ষমা চাওয়ার মাধ্যমে মুক্তিযুদ্ধ সময়ে তাদের দ্বারা সংঘটিত অপরাধ তারা স্বীকার করে নিয়েছে। তিনি আরও বলেন, দুই যুদ্ধাপরাধীর ফাঁসি কার্যকরের মধ্য দিয়ে দেশ কলঙ্কমুক্ত হয়েছে। অধিষ্ঠ হলো মর্যাদার আসনে। পণ্যে পাটজাত মোড়কের ব্যবহার নিশ্চিত করা প্রসঙ্গে বাণিজ্যমন্ত্রী বলেন, বাণিজ্য মন্ত্রণালয়ের অধীনস্থ আমদানি ও রফতানি দফতরকে পাটজাত পণ্যের ব্যবহার নিশ্চিত করা সংশ্লিষ্ট আইনটি বাস্তবায়নের জন্য নির্দেশ দেওয়া হয়েছে।", "url": "https://www.banglatribune.com/business/59129/%E0%A6%A6%E0%A7%87%E0%A6%B6%E0%A7%87-%E0%A6%AF%E0%A7%81%E0%A6%A6%E0%A7%8D%E0%A6%A7%E0%A6%BE%E0%A6%AA%E0%A6%B0%E0%A6%BE%E0%A6%A7%E0%A7%80-%E0%A6%A6%E0%A6%B2-%E0%A6%B0%E0%A6%BE%E0%A6%9C%E0%A6%A8%E0%A7%80%E0%A6%A4%E0%A6%BF-%E0%A6%95%E0%A6%B0%E0%A6%A4%E0%A7%87-%E0%A6%AA%E0%A6%BE%E0%A6%B0%E0%A7%87-%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট।।", "category": "business", "language": "bn", "token_count": 153, "scraped_at": "2026-02-05T12:57:07.215083"}
{"title": "কুমিল্লার গৌরিপুর বাজারে আগুন: ৩০ দোকান পুড়ে ছাই", "body": "কুমিল্লার দাউদকান্দি উপজেলার গৌরিপুর বাজারের খান মার্কেটে আগুন লেগে ৩০টি দোকান পুড়ে ছাই হয়ে গেছে। সোমবার সকাল সাতটার দিকে একটি তৈরি পোশাকের দোকান থেকে বৈদ্যুতিক শর্ট সার্কিট থেকে এই আগুনের সূত্রপাত হয় বলে ধারণা করা হচ্ছে। তিন ঘণ্টা পর বেলা ১০টার দিকে আগুন নিয়ন্ত্রণে আনা হয়।স্থানীয় সূত্র জানায়, টিনশেড মার্কেটে আল-আমিনের তৈরি পোশাকের দোকানে সকাল সাড়ে ৭টার দিকে আগুন লাগে। বৈদ্যুতিক শর্ট সার্কিট থেকে এই আগুনে সূত্রপাত হয় বলে ধারণা করা হচ্ছে। ফায়ার সার্ভিসের কুমিল্লা, হোমনা, চান্দিনা ও দাউদকান্দির ৪টি ইউনিট আড়াই ঘণ্টা চেষ্টা চালিয়ে আগুন নিয়ন্ত্রণে আনে।মার্কেটের মালিক সেলিম খান ক্ষতির পরিমাণ ৩ কোটি টাকা বলে দাবি করেছেন।ফায়ার সার্ভিস কুমিল্লার উপ-সহকারী পরিচালক ফরিদ আহমেদ জানান, বৈদ্যুতিক শর্ট সার্কিট থেকে আগুনের সূত্রপাত হয়েছে বলে প্রাথমিকভাবে জানা গেছে। এ ঘটনায় কেউ আহত হয়নি। ক্ষতির পরিমাণ এখনও নির্ধারণ করা যায়নি।/জেবি/টিএন/", "url": "https://www.banglatribune.com/country/63637/%E0%A6%95%E0%A7%81%E0%A6%AE%E0%A6%BF%E0%A6%B2%E0%A7%8D%E0%A6%B2%E0%A6%BE%E0%A6%B0-%E0%A6%97%E0%A7%8C%E0%A6%B0%E0%A6%BF%E0%A6%AA%E0%A7%81%E0%A6%B0-%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%86%E0%A6%97%E0%A7%81%E0%A6%A8-%E0%A7%A9%E0%A7%A6-%E0%A6%A6%E0%A7%8B%E0%A6%95%E0%A6%BE%E0%A6%A8-%E0%A6%AA%E0%A7%81%E0%A7%9C%E0%A7%87-%E0%A6%9B%E0%A6%BE%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুমিল্লা প্রতিনিধি", "category": "country", "language": "bn", "token_count": 128, "scraped_at": "2026-02-05T12:57:09.045256"}
{"title": "৭ অভিনয়শিল্পী পাচ্ছেন মান্না স্মৃতি পদক", "body": "১ জানুয়ারি বর্নাঢ্য আয়োজনে অুনষ্ঠিত হতে যাচ্ছে ‘মান্না উৎসব’। অকাল প্রয়াত নায়ক মান্নাকে নিয়ে এমন আয়োজন এবারই প্রথম। মান্না ফাউন্ডেশনের উদ্যোগে বাংলাদেশ শিশু একাডেমি প্রাঙ্গণে বর্নাঢ্য এ উৎসবের মধ্যদিয়ে দেশের ৭ জন গুণী চলচ্চিত্র অভিনয়শিল্পীকে প্রদান করা হবে মান্না স্মৃতি পদক। এ উপলক্ষ্যে সোমবার দুপুরে এফডিসির জহির রায়হান কালারল্যাব অডিটোরিয়ামে এক সংবাদ সম্মেলনের আয়োজন করা হয়। এতে মান্না উৎসব সম্পর্কে বিস্তারিত তথ্য তুলে ধরেন নায়ক মান্নার সহধর্মিনী ও মান্না ফাউন্ডেশনের চেয়ারপার্সন শেলী মান্না।তিনি বলেন, ‘এ উৎসবে চলচ্চিত্র তারকাদের অংশ গ্রহণে সাংস্কৃতিক অনুষ্ঠান হবে। এছাড়া এই প্রথমবারেরমতো মান্না স্মৃতি পদক প্রদান করা হবে। দেশের চলচ্চিত্রের ৭ জন গুনী অভিনেতা অভিনেত্রীর হাতে এ পদক তুলে দেওয়া হবে। উৎসবে মান্না অভিনীত বিভিন্ন চলচ্চিত্রের উল্লেখযোগ্য দৃশ্য প্রদর্শিত হবে। উৎসবে উপস্থিত থাকবেন কলকাতার নায়িকা ঋতুপর্ণাও।’তিনি আরও জানান, উৎসবে প্রধান অতিথি হিসেবে উপস্থিত থাকবেন তথ্যমন্ত্রী হাসানুল হক ইনু।শেলী মান্না ছাড়াও সংবাদ সম্মেলনে উপস্থিত ছিলেন চলচ্চিত্র শিল্পী সমিতির সাধারণ সম্পাদক অমিত হাসান, মান্না ফাউন্ডেশনের ভাইস প্রেসিডেন্ট নায়িকা মৌসুমী, পপি, নায়ক রিযাজ, ফেরদৌস, অপু বিশ্বাস, জায়েদ খান, হেড অব মার্কেটিং ব্র্যান্ড আরএফএল-এর এস এম আরাফাতুর রহমান, এনটিভির জি এম প্রোগ্রাম- মো. খোরশেদ আলম ও কিউট-এর এক্সিকিউটিভ মার্কেটিং ম্যানেজার মো. আশরাফুর রহমান।", "url": "https://www.banglatribune.com/entertainment/dhallywood/63799/%E0%A7%AD-%E0%A6%85%E0%A6%AD%E0%A6%BF%E0%A6%A8%E0%A7%9F%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80-%E0%A6%AA%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A6%AE%E0%A6%BE%E0%A6%A8%E0%A7%8D%E0%A6%A8%E0%A6%BE-%E0%A6%B8%E0%A7%8D%E0%A6%AE%E0%A7%83%E0%A6%A4%E0%A6%BF-%E0%A6%AA%E0%A6%A6%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 183, "scraped_at": "2026-02-05T12:57:11.078818"}
{"title": "শেরপুরে জামায়াত প্রার্থী নুরুজ্জামান বাদলের মৃত্যু", "body": "বাংলাদেশ জামায়াতে ইসলামী শেরপুর জেলা সেক্রেটারি ও শেরপুর-৩ (শ্রীবরদী-ঝিনাইগাতী) আসনের দলীয় প্রার্থী নুরুজ্জামান বাদল (৫১) মারা গেছেন। শেরপুর জেলা জামায়াতে ইসলামীর সহকারী সেক্রেটারি আবুল কালাম আজাদ জানান, মঙ্গলবার (৩ ফেব্রুয়ারি) দিবাগত রাত আনুমানিক ৩টার দিকে তার মৃত্যু হয় (ইন্না লিল্লাহি ওয়া ইন্না ইলাইহি রাজিউন)। মৃত্যুর বিষয়টি নিশ্চিত করে জামায়াতে ইসলামীর ফেসবুক পেজে পোস্ট দেওয়া হয়েছে। পোস্টে বলা হয়, ‘নুরুজ্জামান বাদল আনুমানিক আজ রাত ৩টায় কিডনিজনিত রোগে হাসপাতালে ভর্তি অবস্থায় ইন্তেকাল করেছেন। আল্লাহ তায়ালা তাকে জান্নাতুল ফেরদাউস দান করুন এবং তার শোক সন্তপ্ত পরিবার-পরিজন ও সহকর্মীদের ধৈর্য ধারণের তৌফিক দান করুন।’ নুরুজ্জামান বাদলের ভাই মাসুদ বলেন, ‘মঙ্গলবার রাত ১০টার দিকে হঠাৎ শ্বাসকষ্টজনিত সমস্যায় গুরুতর অসুস্থ হয়ে পড়েন তিনি। তাৎক্ষণিকভাবে তাকে শ্রীবরদী উপজেলা স্বাস্থ্য কমপ্লেক্সে নেওয়া হয়। পরে সেখান থেকে দ্রুত ময়মনসিংহ স্বদেশ হাসপাতালে নেওয়ার সিদ্ধান্ত হয়। ময়মনসিংহ নেওয়ার পথে রাত ২টার দিকে শহরের প্রবেশমুখ ব্রিজ এলাকায় পৌঁছালে তার অবস্থার অবনতি ঘটে। পরে ময়মনসিংহ মেডিক্যাল কলেজ হাসপাতালে নিলে মৃত্যুর বিষয়টি নিশ্চিত করা হয়।’ দলীয় সূত্রে জানা গেছে, নুরুজ্জামান বাদলের প্রথম জানাজা বেলা ২টা ৩০ মিনিটে শেরপুর শহরের পৌর ঈদগাহ মাঠে এবং দ্বিতীয় জানাজা বিকাল ৫টায় শ্রীবরদী সরকারি কলেজ মাঠে অনুষ্ঠিত হবে।", "url": "https://www.banglatribune.com/country/932491/%E0%A6%B6%E0%A7%87%E0%A6%B0%E0%A6%AA%E0%A7%81%E0%A6%B0%E0%A7%87-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4-%E0%A6%AA%E0%A7%8D%E0%A6%B0%E0%A6%BE%E0%A6%B0%E0%A7%8D%E0%A6%A5%E0%A7%80-%E0%A6%A8%E0%A7%81%E0%A6%B0%E0%A7%81%E0%A6%9C%E0%A7%8D%E0%A6%9C%E0%A6%BE%E0%A6%AE%E0%A6%BE%E0%A6%A8-%E0%A6%AC%E0%A6%BE%E0%A6%A6%E0%A6%B2%E0%A7%87%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "শেরপুর প্রতিনিধি", "category": "country", "language": "bn", "token_count": 179, "scraped_at": "2026-02-05T12:57:12.946361"}
{"title": "সোনাদিয়া দ্বীপে নকিব বাহিনীর রামরাজত্ব", "body": "জলদস্যুদের গড়ফাদার আবদুল গফুর নাগু মেম্বারের একমাত্র ছেলে নকিবের নেতৃত্বাধীন নকিব বাহিনী বঙ্গোপসাগরে রাজত্ব করছে। এই বাহিনীর নেতৃত্বে কক্সবাজার ও বাঁশখালীসহ বিভিন্ন এলাকার অন্তত ১০টি বাহিনীর শতাধিক দস্যু সাগরে তাণ্ডব চালাচ্ছে। এই বাহিনীর কারণে সাগর জেলেদের জন্য ঝুঁকিপূর্ণ হয়ে উঠেছে। জেলেদের পক্ষ থেকে দস্যুতা প্রতিরোধের জন্য আবেদন জানানো হলেও কোনও ব্যবস্থা নিতে পারছে না প্রশাসন। এই বাহীনির শতাধিক দস্যুকে নিয়ন্ত্রণে সোনাদিয়ার সরোয়ার বতইল্যা, আনজু মিয়া, জাম্বু, মুনাফ, ঘটিভাঙার ফারুকসহ আরও কয়েকজন নকিবের সহযোগী হিসেবে রয়েছে বলে জানা যায়। তাদের গডফাদার হিসেবে কাজ করছে নকিবের বাবা আবদুল গফুর নাগু মেম্বার। জেলে সূত্রে জানা গেছে, বিগত কয়েক বছর ধরে অব্যাহত ডাকাতির কারণে কুতুবদিয়া ও বাঁশখালী সাগর উপকূলে মাছ ধরতে যাচ্ছে না কোনও বোট। কক্সবাজার জেলার সব বোট ঐক্যবদ্ধভাবে বঙ্গোপসগারের সোনাদিয়া, নাজিরারটেক, কক্সবাজার সমুদ্র সৈকত, উখিয়া ও টেকনাফ পয়েন্টে মাছ ধরছে। এ কারণে বাঁশখালী, কুতুবদিয়া, পেকুয়া ও চকরিয়ার জলদস্যুরা সোনাদিয়ার নকিব বাহিনীর সঙ্গে যোগ দিয়ে এক সঙ্গে ডাকাতি করছে। জেলেরা জানান, সোনাদিয়া চর এখন জলদস্যুদের অভয়ারণ্য। তারা সোনদিয়াকে প্রধান ঘাঁটি হিসেবে ব্যবহার করছে। এসব দস্যু বাহিনীর হাতে আছে বিভিন্ন আগ্নেয়াস্ত্র ও দেশীয় ধারালো অস্ত্র রয়েছে। কক্সবাজার জেলা বোট মালিক সমিতি সূত্র জানায়, ইলিশ প্রজনন মৌসুমের পর পরই সব দস্যুবাহিনী একজোট হয়ে সাগরে বোট ডাকাতি করছে। এ সময়ের মধ্যে অর্ধশতাধিক বোট এসব দস্যু বাহিনীর হাতে ডাকাতির শিকার হয়েছে। গুলি, হামলা ও অপহরণসহ বিভিন্ন হামলার শিকার হয়েছে শতাধিক জেলে। এখন পর্যন্ত ২টি বোটসহ ৬ জেলে নিখোঁজ রয়েছে। বোট মালিক সমিতির অভিযোগ, জেলেদের জীবন বিপন্ন হয়ে উঠেলেও প্রশাসন কোনও ব্যবস্থা নিচ্ছে না। কোস্টগার্ড কক্সবাজার স্টেশনের পিটি অফিসার নান্নু মিয়া জানান, ‘লোকবল সংকটের কারণে সোনাদিয়ায় কোস্টগার্ডের ঘাঁটি করা যাচ্ছে না। এরপরও সাগরে নিয়মিত টহল জোরদার করা হয়েছে। ’ মহেশখালী থানার ভারপ্রাপ্ত কর্মকর্তা (ওসি) জানান, সোনাদিয়া দ্বীপের নাগু মেম্বারের ছেলে নকিব একজন ভয়ংকর জলদস্যু। তার বিরুদ্ধে একাধিক মামলা রয়েছে। গত ছয় মাস ধরে পুলিশ বিভিন্ন স্থানে অভিযান চালিয়ে ব্যর্থ হয়েছে। তারপরও সম্ভাব্য স্থানে তাকে ধরার জন্য পুলিশ তৎপর রয়েছে।", "url": "https://www.banglatribune.com/country/58991/%E0%A6%B8%E0%A7%8B%E0%A6%A8%E0%A6%BE%E0%A6%A6%E0%A6%BF%E0%A7%9F%E0%A6%BE-%E0%A6%A6%E0%A7%8D%E0%A6%AC%E0%A7%80%E0%A6%AA%E0%A7%87-%E0%A6%A8%E0%A6%95%E0%A6%BF%E0%A6%AC-%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%B0-%E0%A6%B0%E0%A6%BE%E0%A6%AE%E0%A6%B0%E0%A6%BE%E0%A6%9C%E0%A6%A4%E0%A7%8D%E0%A6%AC", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আবদুল আজিজ, কক্সবাজার।।", "category": "country", "language": "bn", "token_count": 301, "scraped_at": "2026-02-05T12:57:14.750443"}
{"title": "সাতক্ষীরায় `বন্দুকযুদ্ধে’ ডাকাত সরদার সাঈদ নিহত", "body": "সাতক্ষীরায় পুলিশের সঙ্গে বন্দুকযুদ্ধে ডাকাত সরদার আবু সাঈদ (৩৫) নিহত হয়েছেন। ঘটনাস্থল থেকে পুলিশ আরও ৭ ডাকাতকে গ্রেফতার করেছে। তাদের কাছ থেকে বেশ কিছু দেশীয় অস্ত্র গোলাবারুদ উদ্ধার করা হয়েছে। রবিবার রাত সাড়ে ৩টার দিকে পাটকেলঘাটার কাপাসডাঙ্গা এলাকায় এ ঘটনা ঘটে। পাটকেলঘাটা থানার ভারপ্রাপ্ত কর্মকর্তা (ওসি) তরিকুল ইসলাম বাংলা ট্রিবিউনকে জানান, রবিবার রাত সাড়ে ৩টার দিকে গোপন সংবাদের ভিত্তিতে পুলিশ জানতে পারে, ডাকাত দল কাপাসডাঙ্গা এলাকায় সাতক্ষীরা-খুলনা মহাসড়কের ওপর গাছ ফেলে ডাকাতির জন্য ওঁৎ পেতে আছে। এসময় পুলিশ তাদের ধরতে অভিযানে নামলে ডাকাত দল পুলিশকে লক্ষ্য করে গুলি চালায় এবং বোমা বিস্ফোরণ ঘটায়। ডাকাতদের ছোড়া বোমার আঘাতে দুই পুলিশ সদস্য আহত হয়েছে। পুলিশও আত্মরক্ষার্থে পাল্টা গুলি চালায়। পুলিশ ও ডাকাত দলের মধ্যে প্রায় ১৫ মিনিট বন্দুকযুদ্ধের ঘটনা ঘটে। এতে ঘটনাস্থলেই ডাকাত সরদার আবু সাঈদ নিহত হয়। ঘটনাস্থল থেকে পুলিশ গুলিবিদ্ধ অবস্থায় ৪ জনসহ সাতজনকে গ্রেফতার করেছে বলেও জানান ওসি তরিকুল। পুলিশ ডাকাতদের কাছ থেকে একটি পাইপগান, একটি দেশীয় রিভলবার, দুটি বন্দুকের কার্তুজ, ৪টি বন্দুকের গুলির খোসা, দু’টি দা, চারটি লোহার রড ও বিস্ফোরিত বোমার অংশবিশেষ উদ্ধার করে। গ্রেফতারকৃত ডাকাতরা হলেন, আবুল কাশেম (৩০), সুমন ইসলাম (২৮) ও নজরুল ইসলাম (৩৬), রবিউল ইসলাম (১৮), তরিকুল ইসলাম (২১), আরিফুজ্জামান (৩৫) ও সুবেল খান (২২)। আহতদেরকে সাতক্ষীরা সদর হাসপাতালে ভর্তি করা হয়েছে বলে জানিয়েছে পুলিশ। তাদের বিরুদ্ধে দেশের বিভিন্ন থানায় একাধিক ডাকাতি মামলা রয়েছে।", "url": "https://www.banglatribune.com/country/61037/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%AC%E0%A6%A8%E0%A7%8D%E0%A6%A6%E0%A7%81%E0%A6%95%E0%A6%AF%E0%A7%81%E0%A6%A6%E0%A7%8D%E0%A6%A7%E0%A7%87%E2%80%99-%E0%A6%A1%E0%A6%BE%E0%A6%95%E0%A6%BE%E0%A6%A4-%E0%A6%B8%E0%A6%B0%E0%A6%A6%E0%A6%BE%E0%A6%B0-%E0%A6%B8%E0%A6%BE%E0%A6%88%E0%A6%A6-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাতক্ষীরা প্রতিনিধি", "category": "country", "language": "bn", "token_count": 211, "scraped_at": "2026-02-05T12:57:16.644548"}
{"title": "দক্ষিণে জয় প্রত্যাশী পৌর মেয়ররা ‘গরিব’", "body": "বরিশালে পুনর্নির্বাচিত হওয়ার আশায় নির্বাচনে দাঁড়ানো মেয়র প্রার্থীরা বড়ই ‘গরিব’। এবারের নির্বাচনি হলফনামায় বর্তমান পৌর মেয়ররা এমন অনেক তথ্য দিয়েছেন যা রীতিমত হাস্যরসের বিষয় হয়ে দাঁড়িয়েছে। সম্পদের বিবরণের দিক থেকে তাদের কেউ কেউ একজন সাধারণ দিন মজুরের চেয়েও গরিব। কারও কারও সারা বছরের আয় নাকি মাত্র এক লাখ টাকা। স্থাবর অস্থাবর সম্পদও একজন খেটে খাওয়া মানুষের চেয়েও অনেক কম। প্রথম যাত্রায় দক্ষিণের ১৭ পৌরসভায় নির্বাচন অনুষ্ঠিত হবে ৩০ ডিসেম্বর। এর মধ্যে ১৩টি পৌরসভার বর্তমান মেয়ররা দ্বিতীয় বারের মত মনোনয়ন পেয়েছেন। তার মধ্যে বিএনপি দলীয় মেয়র তিনজন। বাকি ১০জন ক্ষমতাসীন দলের। বরিশাল জেলার ছয়টি পৌরসভায় নির্বাচন অনুষ্ঠিত হবে ৩০ ডিসেম্বর। ছয় মেয়রই সরকারি দলের এবং পুনর্নির্বাচন প্রার্থী। এরমধ্যে একমাত্র বানারীপাড়ার পৌরমেয়র দলীয় মনোনয়ন বঞ্চিত হয়ে মাঠে আছেন স্বতন্ত্র হিসেবে। ক্ষমতার পাঁচ বছরে বর্তমান মেয়ররা কোটি কোটি টাকার সম্পদ গড়লেও তাদের নির্বাচনি হলফনামা দেখে রীতিমত বিস্ময় তৈরি হয়েছে। তাদের মধ্যে এমন অনেকে আছেন যারা নাকি চলছেন ধারদেনা করে। পুরো নির্বাচনের খরচ চালাবেন আত্মীয় স্বজনদের কাছ থেকে আনা ধারের টাকায়। বরিশাল জেলার মেহেন্দিগঞ্জ সরকারি দলের এবং পুনর্নির্বাচন প্রার্থী পৌর মেয়র কামালউদ্দীন দ্বিতীয়বারের মত আওয়ামী লীগের মনোনয়ন পেয়েছেন। ইটভাটাসহ নানা ধরনের ব্যবসায়িক প্রতিষ্ঠান রয়েছে তার। তবে হলফনামায় তিনি যে তথ্য দিয়েছেন তাতে দেখা যাচ্ছে কামালউদ্দীনই সবচেয়ে গরিব। নির্বাচনি ব্যয় নির্বাহের জন্য অর্থ প্রাপ্তির উৎস হিসেবে তিনি নিজের দেখিয়েছেন মাত্র ৫০ হাজার টাকা। বাকি নির্বাচনি ব্যয় চালাবেন আত্মীয় স্বজনদের দানের টাকায়। এর মধ্যে এক লাখ টাকা নেবেন আপন বড় ভাই নিজামউদ্দীনের কাছ থেকে। আর ভাইয়ের ছেলে আশ্রাফউদ্দীনের কাছ থেকে নেবেন ৫০ হাজার টাকা। বাকেরগঞ্জে সরকারি দলের পৌর মেয়র প্রার্থী লোকমান হোসেন ডাকুয়াও কম ‘গরিব’ নন। তিনি এবারের হলফনামায় অস্থাবর সম্পদ হিসেবে দেখিয়েছেন ২০ তোলা স্বর্ন। তাও নাকি বিয়ের সময় উপহার হিসেবে পেয়েছিলেন। এছাড়া ব্যাংকে মাত্র এক লাখ টাকা আর নগদ তার হাতে রয়েছে ৫০ হাজার টাকা। স্থাবর সম্পদ হিসেবে রয়েছে ২৫ শতাংশ অকৃষি জমি। পেশায় তিনি একজন মাছ ব্যবসায়ী। সেখান থেকে বছরে আয় ৪ লাখ ৫০ হাজার টাকা। বানারীপাড়ার সরকারি দলের বিদ্রোহী এবং আবারও জয় প্রত্যাশী পৌর মেয়র প্রার্থী গোলাম সালেহ মঞ্জু মোল্লা এবার স্বতন্ত্র হিসেবে মাঠে আছেন। তিনিও ‘গরিবদের’ একজন! তিনি পেশায় রাখি মালের ব্যবসায়ী। নিজের বাড়িতে ধান, চাল ও সুপারীর রাখি মালের ব্যবসা করেন। কৃষিখাত থেকে তার আয় বছরে ৭২ হাজার টাকা। আর বাড়ি ভাড়া হিসেবে পান ৬২ হাজার টাকা। বছরে ব্যবসা করে আয় দুই লাখ টাকা যা ২০১১ সালে ছিল এক লাখ টাকা। অস্থাবর সম্পদ হিসেবে আছে নগদ দুই লাখ টাকা, পাঁচ ভরি স্বর্ন এবং ৩৫ শতাংশ অকৃষি জমি। মুলাদী পৌরসভার মেয়র শফিকুজ্জামান এবারও আওয়ামী লীগের মনোনয়ন পেয়েছেন। তিনি এবারের হলফনামায় অস্থাবর সম্পদ হিসেবে ২০ তোলা স্বর্নের হিসাব দেখিয়েছেন। ২০১১ সালের হলফনামায় তিনি অস্থাবর সম্পদ হিসেবে নগদ টাকা দেখিয়ে ছিলেন মাত্র ২৫ হাজার (নিজ নামে) ও স্ত্রীর নামে ৫ হাজার। সেবার তিনি নাকি ১০ লাখ টাকা ঋণও নিয়েছিলেন সোনালী ও সিটি ব্যাংক থেকে। ২০১১ সালে তার স্বর্নের পরিমাণ ছিল ১০ ভরি। গৌরনদীর পৌর মেয়র হারিছুর রহমানের ঢাকায় কোটি কোটি টাকার ব্যবসা রয়েছে। কিন্তু নির্বাচনি হলফনামায় তিনি অনেকটা গরিবের কাতারেই নাম লেখিয়েছেন। এবার আয়ের উৎস্য হিসেবে তিনি দেখিয়েছেন নির্বাচিত মেয়র হিসেবে প্রাপ্ত দুই লাখ ৪০ হাজার টাকার ভাতা। তার কৃষি আয় বছরে ৯০ হাজার টাকা। বছরে তার মোট আয় তিন লাখ ৩০ হাজার ২৩৯ টাকা। তবে স্বর্নের দিক থেকে তিনি একটু এগিয়েছেন। তিনি হলফনামায় ব্যবসা বর্হিভূত সম্পদ হিসেবে ৫০ ভরি অলংকার দেখিয়েছেন। প্রার্থীদের এ ধরনের উদ্ভট ও হাস্যকর তথ্যের জন্য নির্বাচন কমিশনকে দায়ী করেছেন সচেতন নাগরিক কমিটি বরিশালের সভাপতি প্রফেসর এম মোয়াজ্জেম হোসেন। তিনি বলেন প্রার্থীরা যখন বুঝতে পারেন তারা মিথ্যা তথ্য দিলেও কমিশনের কিছু করার নেই তখন এ ধরনের মিথ্যা তথ্য দেওয়া হয়। এটা এক ধরনের মানবিক দুর্নীতি। নির্বাচন কমিশন সবকিছু জেনেও প্রার্থীদের বিরুদ্ধে কোনও ব্যবস্থা নিচ্ছেন না। আঞ্চলিক নির্বাচন কর্মকর্তা মীর শাহজাহান বলেন যাছাই বাছাইয়ের কাজটি করেন রিটার্নিং কর্মকর্তা। তবে হলফনামার গরিবির তথ্যটা আসলেই ভাবনার বিষয়। এ ব্যাপারে রিটার্নিং কর্মকর্তাই ভালো বলতে পারবেন। বরিশাল জেলা রিটার্নিং কর্মকর্তা জেলা প্রশাসক ড. গাজী মোঃ সাইফুজ্জামান বলেন, প্রার্থীরা হলফনামা নিয়ে জনগনের কাছে যাবেন। জনগনই সবকিছু বুঝে শুনে সঠিক সিদ্ধান্ত নেবেন।", "url": "https://www.banglatribune.com/country/59523/%E0%A6%A6%E0%A6%95%E0%A7%8D%E0%A6%B7%E0%A6%BF%E0%A6%A3%E0%A7%87-%E0%A6%9C%E0%A7%9F-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%B6%E0%A7%80-%E0%A6%AA%E0%A7%8C%E0%A6%B0-%E0%A6%AE%E0%A7%87%E0%A7%9F%E0%A6%B0%E0%A6%B0%E0%A6%BE-%E2%80%98%E0%A6%97%E0%A6%B0%E0%A6%BF%E0%A6%AC%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বরিশাল প্রতিনিধি", "category": "country", "language": "bn", "token_count": 626, "scraped_at": "2026-02-05T12:57:18.577562"}
{"title": "সরাইলে ট্রলারডুবিতে নিহত ১, নিখোঁজ ৪", "body": "ব্রাহ্মণবাড়িয়ার সরাইল উপজেলার পানিশ্বর এলাকায় ট্রলারডুবির ঘটনা ঘটেছে। এ ঘটনায় নিহত হয়েছেন একজন। নিখোঁজ রয়েছেন চার যাত্রী। ৩০ ডিসেম্বর বুধবার সকাল সাড়ে ১০টার দিকে মেঘনা নদীর পানিশ্বর এলাকায় এ দুর্ঘটনা ঘটে।স্থানীয়রা জানান, সকাল সোয়া ১০টার দিকে ট্রলারটি ৫০-৬০ জন যাত্রী নিয়ে পানিশ্বরের বাজারঘাট এলাকা থেকে আশুগঞ্জের উদ্দেশে যাত্রা করে। কিছু দূর যাওয়ার পর পানিশ্বর এলাকার একটু আগে ট্রলারটি ডুবে যায়। এতে একজন নিহত ও চার যাত্রী নিখোঁজ হন। বাকি যাত্রীদের উদ্ধার করা সম্ভব হয়েছে।সরাইল থানার ভারপ্রাপ্ত কর্মকর্তা ‍(ওসি-তদন্ত) মো. আবদুল হক এ দুর্ঘটনার বিষয়টি নিশ্চিত করেছেন। তিনি জানান, পানিশ্বর সরাইলের বিচ্ছিন্ন একটি এলাকা। খবর পেয়ে সেখানে পুলিশ পাঠানো হয়েছে। নিখোঁজদের উদ্ধারের চেষ্টা চলছে।/জেবি/এমপি/", "url": "https://www.banglatribune.com/country/chitagong/65623/%E0%A6%B8%E0%A6%B0%E0%A6%BE%E0%A6%87%E0%A6%B2%E0%A7%87-%E0%A6%9F%E0%A7%8D%E0%A6%B0%E0%A6%B2%E0%A6%BE%E0%A6%B0%E0%A6%A1%E0%A7%81%E0%A6%AC%E0%A6%BF%E0%A6%A4%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7-%E0%A6%A8%E0%A6%BF%E0%A6%96%E0%A7%8B%E0%A6%81%E0%A6%9C-%E0%A7%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ব্রাহ্মণবাড়িয়া প্রতিনিধি", "category": "country", "language": "bn", "token_count": 103, "scraped_at": "2026-02-05T12:57:20.578993"}
{"title": "নিরাপদে ভোটকেন্দ্রে যাওয়ার ব্যবস্থা সরকারকে নিশ্চিত করতে হবে: হান্নান মাসউদ", "body": "‘ভোটাররা যাতে সুষ্ঠু ও নিরাপদে ভোটকেন্দ্রে যেতে পারেন, সে ব্যবস্থা সরকারকে নিশ্চিত করতে হবে’ বলে মন্তব্য করেছেন নোয়াখালী-৬ (হাতিয়া) আসনে ১১ দলীয় জোটের প্রার্থী ও এনসিপির জ্যেষ্ঠ যুগ্ম মুখ্য সমন্বয়ক আবদুল হান্নান মাসউদ। মঙ্গলবার (৩ জানুয়ারি) সুখচর ইউনিয়নের রামচরণ বাজারে নির্বাচনি গণসংযোগে প্রধান অতিথির বক্তব্যে তিনি এ কথা বলেন। হান্নান মাসউদ বলেন, ‘সাধারণ ভোটারদের ভয়ের কিছু নেই। সরকার ও রাজনৈতিক দলের নেতারা ভোটকেন্দ্রে নিরাপদে যাওয়ার পরিবেশ তৈরি করবেন। ভোটারদের কাজ হলো ভোট দেওয়া এবং কীভাবে কেন্দ্রে যাবেন, হেঁটে নাকি রিকশায়— সে পরিকল্পনা করা।’ তিনি আরও বলেন, ‘জনগণের কাছে শান্তির বার্তা পৌঁছে দিতে হবে। কে শান্তির কথা বলছে আর কে হুমকি দিচ্ছে— এই পার্থক্য বুঝে ভোটাররা সিদ্ধান্ত নেবেন। হুমকির ভয়ে অন্যায়ের পক্ষে গেলে তা দুঃখজনক হবে।’ এ সময় তিনি অভিযোগ করে বলেন, ‘মানুষকে বিভিন্নভাবে হুমকি দেওয়া হচ্ছে। এভাবে চলতে থাকলে জুলাই বিপ্লবের মতো হাতিয়াতেও গণবিপ্লব হতে পারে।’", "url": "https://www.banglatribune.com/country/932464/%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A6%E0%A7%87-%E0%A6%AD%E0%A7%8B%E0%A6%9F%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87-%E0%A6%AF%E0%A6%BE%E0%A6%93%E0%A7%9F%E0%A6%BE%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A7%8D%E0%A6%A5%E0%A6%BE-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%95%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নোয়াখালী প্রতিনিধি", "category": "country", "language": "bn", "token_count": 136, "scraped_at": "2026-02-05T12:57:22.786955"}
{"title": "রফতানি বাজার হারানোর ঝুঁকিতে বাংলাদেশ", "body": "যুক্তরাষ্ট্রের সঙ্গে বাণিজ্যে এশিয়ার দেশগুলোর ওপর আরোপিত পাল্টা শুল্ক ব্যবধান বাংলাদেশের রফতানি ভবিষ্যৎ নিয়ে নতুন করে উদ্বেগ তৈরি করেছে। ২০২৬ সালের ৩ ফেব্রুয়ারি পর্যন্ত হালনাগাদ তথ্য বলছে— এশিয়ার রফতানিনির্ভর দেশগুলোর মধ্যে বাংলাদেশ রয়েছে মধ্যম ঝুঁকির স্তরে। কিন্তু তৈরি পোশাকনির্ভর অর্থনীতির জন্য এই অবস্থান মোটেও স্বস্তির নয়— বরং এটি একটি স্পষ্ট সতর্ক সংকেত। প্রাপ্ত তথ্যানুযায়ী, যুক্তরাষ্ট্রের বাজারে চীনের ওপর পাল্টা শুল্ক ব্যবধান সর্বোচ্চ ৩৪ শতাংশ। দীর্ঘদিনের যুক্তরাষ্ট্র-চীন বাণিজ্য যুদ্ধ, প্রযুক্তি ও শিল্প খাতে আধিপত্য বিস্তার এবং কৌশলগত দ্বন্দ্বেরই প্রতিফলন এটি। তবে চীনের এই চাপ পরোক্ষভাবে অন্য দেশগুলোর জন্যও নতুন প্রতিযোগিতা তৈরি করছে। দক্ষিণ ও দক্ষিণ-পূর্ব এশিয়ার দেশগুলোর মধ্যে ভারতের ওপর পাল্টা শুল্ক ব্যবধান সবচেয়ে কম ১৮ শতাংশ। যুক্তরাষ্ট্রের সঙ্গে ভারতের ঘনিষ্ঠ কৌশলগত ও বাণিজ্যিক সম্পর্ক, পাশাপাশি একাধিক মুক্ত বাণিজ্য চুক্তির (এফটিএ) সুবিধা এতে ভূমিকা রেখেছে বলে মনে করছেন বিশ্লেষকরা। অপরদিকে পাকিস্তান, ইন্দোনেশিয়া ও থাইল্যান্ডের ক্ষেত্রে এই ব্যবধান ১৯ শতাংশ। এসব দেশ যুক্তরাষ্ট্রে পোশাক, কৃষিপণ্য ও হালকা শিল্পপণ্যের বড় সরবরাহকারী হলেও বাণিজ্য ঘাটতি, ভর্তুকি নীতি এবং বাজার প্রবেশসংক্রান্ত সীমাবদ্ধতার কারণে শুল্কচাপে পড়ছে। বাংলাদেশ ও ভিয়েতনামের ক্ষেত্রে পাল্টা শুল্ক ব্যবধান ২০ শতাংশ। তৈরি পোশাকনির্ভর এই দুই দেশের জন্য বিষয়টি অত্যন্ত গুরুত্বপূর্ণ। যুক্তরাষ্ট্র বাংলাদেশের সবচেয়ে বড় একক রফতানি বাজার হলেও এই শুল্ক ব্যবধানের কারণে মূল্য প্রতিযোগিতায় বাংলাদেশ ক্রমেই চাপে পড়ছে। এলডিসি উত্তরণ-পরবর্তী সময়ে শুল্কমুক্ত সুবিধা হারানোর প্রেক্ষাপটে এই চাপ আরও গভীর হওয়ার আশঙ্কা করছেন অর্থনীতিবিদরা। বিশ্লেষকদের মতে, বাংলাদেশের ক্ষেত্রে এই ২০ শতাংশ শুল্ক ব্যবধান সরাসরি রফতানি আদেশ, মূল্যছাড় এবং দীর্ঘমেয়াদি বাজার ধরে রাখার সক্ষমতার ওপর প্রভাব ফেলতে পারে। ভিয়েতনামও একই শুল্কচাপে থাকলেও তাদের বিস্তৃত এফটিএ নেটওয়ার্ক, শক্তিশালী ব্যাকওয়ার্ড লিংকেজ ও বহুমুখী রফতানি কাঠামো তুলনামূলকভাবে এগিয়ে রাখছে। সব মিলিয়ে যুক্তরাষ্ট্রের পাল্টা শুল্ক কাঠামো এশিয়ার দেশগুলোর মধ্যে একটি স্পষ্ট বৈষম্য তৈরি করেছে। যেখানে চীন সবচেয়ে বেশি চাপে, সেখানে বাংলাদেশসহ মধ্যম স্তরের দেশগুলোর জন্য এখন কূটনৈতিক তৎপরতা, বাণিজ্য সংস্কার এবং বাজার বৈচিত্র্য বাড়ানো ছাড়া বিকল্প খুব বেশি নেই। বাজার হারানোর ঝুঁকিতে পোশাক খাত বিশ্বের দ্বিতীয় বৃহত্তম তৈরি পোশাক উৎপাদনকারী দেশ হলেও পরিবর্তনশীল বৈশ্বিক বাজারে বাংলাদেশের পোশাক খাত ক্রমবর্ধমান চাপে পড়ছে। উৎপাদন কাঠামো, কাঁচামাল নির্ভরতা, দীর্ঘ লিড টাইম, অবকাঠামোগত দুর্বলতা এবং নীতিগত অনিশ্চয়তা— সব মিলিয়ে বাজার ধরে রাখাই এখন বড় চ্যালেঞ্জ হয়ে দাঁড়িয়েছে। বাংলাদেশ অ্যাপারেল এক্সচেঞ্জের (বিএই) ব্যবস্থাপনা পরিচালক ও বিজিএমইএ’র সাবেক পরিচালক মহিউদ্দিন রুবেল বাংলা ট্রিবিউনকে বলেন, “চীনকে বাদ দিলে বাংলাদেশ এখনও বিশ্বের শীর্ষ পোশাক উৎপাদক দেশগুলোর একটি। ভলিউম, ভ্যালু ও টেকসই উৎপাদনের ক্ষেত্রে আমরা এগিয়ে। বিশ্বের সর্বাধিক লিড গ্রিন ফ্যাক্টরিও বাংলাদেশে।” তিনি বলেন, ‘‘বড় ও বাল্ক অর্ডার সামলানোর সক্ষমতা বাংলাদেশের বড় শক্তি। তবে একইসঙ্গে এই নির্ভরতা ঝুঁকিও তৈরি করছে। কারণ দেশের মোট রফতানি আয়ের প্রায় ৮৪ শতাংশ আসে তৈরি পোশাক খাত থেকে। বৈশ্বিক মন্দা বা অর্ডার কমলে পুরো অর্থনীতিই চাপে পড়ে।’’ ছোট অর্ডার ও দ্রুত ডেলিভারিতে পিছিয়ে বিশ্লেষকদের মতে, বৈশ্বিক বাজারে ক্রেতাদের চাহিদা দ্রুত বদলাচ্ছে। ছোট অর্ডার, দ্রুত ডেলিভারি এবং উচ্চমূল্য সংযোজিত পণ্যের দিকে ঝুঁক বাড়ছে। কিন্তু বাংলাদেশ এখনও মূলত বেসিক ও মিড-ক্যাটাগরির বাল্ক অর্ডারে অভ্যস্ত। মহিউদ্দিন রুবেল বলেন, “বাজারে নেতৃত্ব দিতে হলে সব ক্যাটাগরিতে খেলতে হবে—ডিজাইন, গবেষণা, উন্নত ফেব্রিক ও অ্যাকসেসরিজে যেতে হবে। কিন্তু এখানেই আমাদের ব্যাকওয়ার্ড লিংকেজ দুর্বল।” কাঁচামালের বড় অংশ চীন থেকে আমদানিনির্ভর হওয়ায় লিড টাইম বেড়ে যায়। কাস্টমস, বন্দর ও লজিস্টিক ব্যবস্থার ধীরগতিও পরিস্থিতিকে জটিল করে তুলছে। ভিয়েতনাম বা কম্বোডিয়ার মতো দেশে— যেখানে আমদানি-রফতানি দ্রুত সম্পন্ন হয়, সেখানে বাংলাদেশ এখনও সময়ক্ষয়ী প্রক্রিয়ায় আটকে আছে। এফটিএ ও ভারতের অগ্রগতি ২০২১ থেকে ২০২৬ সালের মধ্যে ভারত ইউরোপ, যুক্তরাষ্ট্র, যুক্তরাজ্য, অস্ট্রেলিয়া, ইউএইসহ মোট ৯টি বড় বাণিজ্য চুক্তি সম্পন্ন করেছে। বিপরীতে বাংলাদেশ এখনও পর্যন্ত কেবল ভুটানের সঙ্গে একটি চুক্তি করেছে, আর জাপানের সঙ্গে একটি চুক্তি চূড়ান্ত পর্যায়ে রয়েছে। রুবেলের ভাষায়, “ভারত শুধু চুক্তিতেই এগোয়নি, বরং টেক্সটাইল ও অ্যাপারেল খাতে একটি পূর্ণাঙ্গ ইকোসিস্টেম গড়ে তুলেছে। আজকের অগ্রগতি আসলে তাদের দীর্ঘমেয়াদি পরিকল্পনার ফল।” রফতানি আয় কমছে, পোশাকে ধস রফতানি উন্নয়ন ব্যুরোর (ইপিবি) তথ্য অনুযায়ী, চলতি ২০২৫-২৬ অর্থবছরের প্রথম সাত মাসে দেশের মোট রফতানি আয় আগের বছরের তুলনায় প্রায় ২ শতাংশ কমেছে। জানুয়ারি মাসে ৪৪১ কোটি ডলারের পণ্য রফতানি হলেও গত বছরের একই মাসের তুলনায় তা কমেছে দশমিক ৫০ শতাংশ। এই সময়ে তৈরি পোশাক রফতানি কমেছে ২ দশমিক ৪৩ শতাংশ। যদিও চামড়া, পাট, হোম টেক্সটাইল ও কিছু প্রকৌশল পণ্যে আংশিক প্রবৃদ্ধি দেখা গেছে, তবে প্রধান খাত পোশাকে মন্দা সামগ্রিক চিত্রকে নেতিবাচক করে রেখেছে। যুক্তরাষ্ট্রে বাড়লেও ইউরোপে চাপ দেশভিত্তিক পরিসংখ্যানে দেখা যায়, বাংলাদেশের সবচেয়ে বড় রফতানি বাজার যুক্তরাষ্ট্রে চলতি অর্থবছরের প্রথম সাত মাসে ৫২২ কোটি ডলারের পণ্য রফতানি হয়েছে, যা আগের বছরের একই সময়ের তুলনায় ১ দশমিক ৬৪ শতাংশ বেশি। দ্বিতীয় বৃহত্তম বাজার জার্মানিতে একই সময়ে রফতানি কমেছে প্রায় ১০ শতাংশ। সাত মাসে দেশটিতে রফতানি হয়েছে ২৮৫ কোটি ডলারের পণ্য, যেখানে আগের অর্থবছরের একই সময়ে রফতানি ছিল ৩১৮ কোটি ডলার। নির্বাচন ও ভূরাজনীতির প্রভাব রফতানি খাতের নেতিবাচক প্রবৃদ্ধির পেছনে বৈশ্বিক ও অভ্যন্তরীণ উভয় কারণ কাজ করছে বলে মনে করছেন সংশ্লিষ্টরা। নিট পোশাকশিল্পের মালিকদের সংগঠন বিকেএমইএ’র নির্বাহী সভাপতি ফজলে শামীম এহসান বলেন, ‘‘ভূরাজনৈতিক অস্থিরতার কারণে বৈশ্বিক বাজারে তৈরি পোশাকের চাহিদা কমেছে। পাশাপাশি জাতীয় নির্বাচনকে ঘিরে অস্থিরতা হতে পারে— এমন আশঙ্কায় কিছু আন্তর্জাতিক ক্রেতা তাদের ক্রয়াদেশের একটি অংশ অন্য দেশে সরিয়ে নিয়েছে।’’ তিনি বলেন, ‘‘নির্বাচনের মাধ্যমে গণতান্ত্রিক সরকার গঠিত হলে এসব ক্রয়াদেশ পুনরায় ফিরে আসবে বলে আশা করা যায়।’’ বিশ্লেষকরা মনে করছেন, যুক্তরাষ্ট্র ও ইউরোপের বাইরে নতুন বাজার খোঁজা, শক্তিশালী ব্যাকওয়ার্ড লিংকেজ গড়া, অবকাঠামো উন্নয়ন এবং দীর্ঘমেয়াদি শিল্পনীতি ছাড়া বাংলাদেশের পোশাক খাতের জন্য সামনে পথ কঠিন।", "url": "https://www.banglatribune.com/business/news/932539/%E0%A6%B0%E0%A6%AB%E0%A6%A4%E0%A6%BE%E0%A6%A8%E0%A6%BF-%E0%A6%AC%E0%A6%BE%E0%A6%9C%E0%A6%BE%E0%A6%B0-%E0%A6%B9%E0%A6%BE%E0%A6%B0%E0%A6%BE%E0%A6%A8%E0%A7%8B%E0%A6%B0-%E0%A6%9D%E0%A7%81%E0%A6%81%E0%A6%95%E0%A6%BF%E0%A6%A4%E0%A7%87-%E0%A6%AC%E0%A6%BE%E0%A6%82%E0%A6%B2%E0%A6%BE%E0%A6%A6%E0%A7%87%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গোলাম মওলা", "category": "business", "language": "bn", "token_count": 824, "scraped_at": "2026-02-05T12:57:24.797980"}
{"title": "১৭ ডিসেম্বর খুলনা মুক্ত দিবস", "body": "আজ ১৭ ডিসেম্বর খুলনা মুক্ত দিবস। ১৯৭১ সালের ১৬ ডিসেম্বর ঢাকার সোহরাওয়ার্দী উদ্যানে পাকিস্তানি হানাদার বাহিনী আত্মসমর্পণ করলেও খুলনা শত্রুমুক্ত হয়েছিল এর একদিন পর। বীর মুক্তিবাহিনী পাকিস্তানি হানাদারদের সঙ্গে লড়াই করে খুলনা শহর দখলমুক্ত করেন এই দিন। এরপর খুলনা সার্কিট হাউস ময়দানে শত্রুপক্ষ আত্মসমর্পণ করতে বাধ্য হয়। ওই দিনই বিজয়ের পতাকা ওড়ে খুলনায়। চূড়ান্ত বিজয়ের আগে ১৯৭১ সালের শেষ দিকে দক্ষিণাঞ্চলের শ্যামনগর, দেবহাটা, সাতক্ষীরা হানাদারমুক্ত হওয়ার পর দক্ষিণাঞ্চলে মুক্তিযোদ্ধাদের মধ্যে উৎসাহ-উদ্দীপনা বেড়ে যায়। তখন তাদের একটাই লক্ষ্য খুলনাকে মুক্ত করা। কপিলমুনির ভয়াবহ যুদ্ধের পর দক্ষিণাঞ্চলে মুক্তিবাহিনীর সামনে আর কোনও বাধা না থাকায় মুক্তিযোদ্ধারা একটি লঞ্চে রওনা দিয়ে বারআড়িয়া-মাইলমারা হয়ে বটিয়াঘাটায় আসেন এবং জলমা-চক্রাখালি হাইস্কুল ভবনকে ক্যাম্প হিসেবে ব্যবহার করে। ১০ ডিসেম্বর সকালে লঞ্চে বসে মেজর জয়নুল আবেদীন খান, গাজী রহমত উল্লাহ দাদু, শেখ কামরুজ্জামান টুকু, মীর্জা খয়বার হোসেন, লে. আরেফিন, শেখ ইউনুস আলী ইনু, স ম বাবর আলী, সাহিদুর রহমান কুটু, শেখ আব্দুল কাইয়ুম প্রমুখ খুলনা শহর শত্রুমুক্ত করার মূল পরিকল্পনা করেন। সে সময় পাকিস্তানি হানাদার বাহিনী গল্লামারী রেডিও স্টেশন, খুলনা লায়ন্স স্কুল, পিএমজি কলোনী, শিপইয়ার্ড, ৭নং ঘাটের জেটী, টুটপাড়া, বয়রা ফায়ার ব্রিগেড স্টেশন, ওয়াপদা ভবন, খালিশপুরের গোয়ালপাড়া বিদ্যুৎ কেন্দ্র, গোয়ালখালী ও দৌলতপুরের কয়েকটি স্থানে অবস্থান করছিল। তখন সিদ্ধান্ত হয় যে, মুক্তিযোদ্ধারা চারদিক থেকে খুলনা শহরে প্রবেশ করবে এবং কোনও বাধা এলে তা সশস্ত্রভাবে প্রতিহত করবে। ফাহিম উদ্দিন ও লে. নোমান উল্লাহর নেতৃত্বে তার বাহিনী সেনের বাজার, রাজাপুর ও রূপসা ঘাটের দিক থেকে, বোরহান উদ্দিন ও তার বাহিনী ক্রিসেন্ট জুটমিল ও এর পাশে নৌঘাঁটিতে, মুজাহিদ ক্যাপ্টেন শাহজাহান মাস্টার ও তার বাহিনী কুলুটিয়া নামক স্থানে অবস্থান নিয়ে খুলনা রেডিও স্টেশনে, আফজাল ও কুতুব উদ্দিন তাদের বাহিনী নিয়ে ঝড়ডাঙ্গা ও সাচিবুনিয়ার দিক থেকে পাক সেনাদের লায়ন্স স্কুলের ঘাঁটিতে আক্রমণ চালিয়ে খুলনা শহরের দিকে প্রবেশ করে। এরপর মুক্তিযোদ্ধারা বেতারে শুনতে পান, মিত্র বাহিনীর কমান্ডার মানেক শ’ র আহ্বানে সাড়া দিয়ে পাকিস্তানি সেনারা ঢাকাসহ বিভিন্ন স্থানে আত্মসমর্পণ করছে, কিন্তু খুলনায় তারা আত্মসমর্পণে রাজি হচ্ছে না। এই সংবাদ পাওয়ার পর মুক্তিযোদ্ধারা খুলনা শহরের দিকে এগিয়ে যান। ১৬ ডিসেম্বর যে দিন ঢাকার সোহরাওয়ার্দী উদ্যানে পাকিস্তানি বাহিনী আত্মসমর্পণ করে সেদিন খুলনা শহর ও এর আশপাশে মুক্তিযোদ্ধাদের সঙ্গে পাকিস্তানি হানাদার বাহিনীর বিচ্ছিন্নভাবে যুদ্ধ চলছিল। সড়ক পথে যশোর রোড ধরে খুলনায় আসার পথে শিরোমনিতে মিত্র বাহিনীর সঙ্গে পাকিস্তানি হানাদার বাহিনীর প্রচণ্ড যুদ্ধ হয়। এই যুদ্ধে উভয় পক্ষের ব্যাপক সংখ্যক হতাহত হয়। ১৭ ডিসেম্বর ভোরে শিপইয়ার্ডের কাছে রূপসা নদীতে বটিয়াঘাটা ক্যাম্প থেকে মুক্তিযোদ্ধাদের একটি লঞ্চ এসে পৌঁছে। কিন্তু শিপইয়ার্ডের মধ্যে ঘাপটি মেরে থাকা পাক সৈন্যরা লঞ্চটির ওপর আক্রমণ চালায় এবং গুলিবর্ষণ করে। মুক্তিবাহিনীও লঞ্চ থেকে নেমে শিপইয়ার্ডের ওপারের ধান ক্ষেতে অবস্থান নিয়ে পাল্টা গুলি চালায়। অবশেষে সকল বাধা অতিক্রম করে ১৭ ডিসেম্বর সকালে মুক্তিযোদ্ধারা খুলনা শহরে প্রবেশ করতে শুরু করে। খুলনা সার্কিট হাউস দখল করার পর মেজর জয়নুল আবেদীন ও রহমত উল্লাহ দাদু যৌথভাবে সার্কিট হাউসে স্বাধীন বাংলার পতাকা উত্তোলন করেন। মুক্তিযোদ্ধা স ম বাবর আলী, আবুল কালাম আজাদ, রেজাউল করিম, গাজী রফিকুল ইসলাম প্রমুখ হাদিস পার্কে স্বাধীন বাংলার পতাকা উত্তোলন করেন। মিত্র বাহিনী খুলনা শহরে প্রবেশ করার ৮ ঘণ্টা আগেই হানাদার বাহিনী মুক্তিযোদ্ধাদের কাছে আত্মসমর্পণ করতে বাধ্য হয়। এরপর খুলনা নিউজপ্রিন্ট মিলের দপ্তর থেকে ব্রিগেডিয়ার হায়াত খুলনা সার্কিট হাউস ময়দানের দিকে রওনা হন। পাকিস্তানি বাহিনীর পরাজিত বিধ্বস্ত সৈন্যরাও সার্কিট হাউস ময়দানের দিকে রওনা হয়। রাস্তায় তখন হাজারো মানুষের ঢল নামে। সবার মুখে ‘জয় বাংলা’ ধ্বনি। সবাই ছুটেন খুলনা সার্কিট হাউস ময়দানের দিকে। ১৭ ডিসেম্বর সার্কিট হাউস ময়দানে পাকিস্তানি বাহিনী আত্মসমর্পণের পর সেখানে উপস্থিত হাজার হাজার মানুষ প্রাণভরে গ্রহণ করেন স্বাধীন বাংলার মুক্ত বাতাস।", "url": "https://www.banglatribune.com/country/62297/%E0%A7%A7%E0%A7%AD-%E0%A6%A1%E0%A6%BF%E0%A6%B8%E0%A7%87%E0%A6%AE%E0%A7%8D%E0%A6%AC%E0%A6%B0-%E0%A6%96%E0%A7%81%E0%A6%B2%E0%A6%A8%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "খুলনা প্রতিনিধি", "category": "country", "language": "bn", "token_count": 544, "scraped_at": "2026-02-05T12:57:26.733204"}
{"title": "হকারদের সঙ্গে ঢাকা কলেজের শিক্ষার্থীদের সংঘর্ষ: আহত ৫", "body": "রাজধানীর নিউ মার্কেট এলাকায় ঢাকা কলেজের সামনে নুরজাহান মার্কেটের হকারদের সঙ্গে শিক্ষার্থীদের সংঘর্ষের অন্তত পাঁচজন আহত হয়েছেন।বৃহস্পতিবার বিকাল সোয়া ৪টার দিকে এ সংঘর্ষের ঘটনা ঘটে।নিউমার্কেট থানার ভারপ্রাপ্ত কর্মকর্তা (ওসি) ইয়াসির আরাফাত বাংলা ট্রিবিউনকে এ তথ্য নিশ্চিত করে জানান, পুলিশ গিয়ে পরিস্থিতি নিয়ন্ত্রণে নিয়েছে। ঘটনার কারণ এখনও জানা যায়নি।এদিকে, ইটের আঘাতে আহত নুরুল ইসলাম নামে এক ব্যক্তিকে ঢাকা মেডিক্যাল কলেজ (ঢামেক) হাসপাতালে ভর্তি করা হয়েছে।/এআরআর /এএইচ/", "url": "https://www.banglatribune.com/country/62401/%E0%A6%B9%E0%A6%95%E0%A6%BE%E0%A6%B0%E0%A6%A6%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%A2%E0%A6%BE%E0%A6%95%E0%A6%BE-%E0%A6%95%E0%A6%B2%E0%A7%87%E0%A6%9C%E0%A7%87%E0%A6%B0-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%A6%E0%A7%87%E0%A6%B0-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 65, "scraped_at": "2026-02-05T12:57:28.832452"}
{"title": "ত্রিশালে যুবলীগ নেতাকে কুপিয়ে হত্যা", "body": "ময়মনসিংহের ত্রিশাল পৌর এলাকার যুবলীগ নেতা পারভেজকে (২২) কুপিয়ে হত্যা করেছে দুর্বৃত্তরা। নিহত পারভেজ পৌর যুবলীগের তিন নম্বর ওয়ার্ড যুবলীগের সভাপতি ছিলেন।শুক্রবার রাত ১০টার দিকে নিজের বাড়িতে ফেরার সময় পারভেজ খুন হন। ত্রিশাল থানার ভারপ্রাপ্ত কর্মকর্তা (ওসি) মো মনিরুজ্জামান ও স্থানীয় লোকজন জানান, রাতে পারভেজ কয়েকজন রাজনৈতিক সহকর্মীর সঙ্গে চরপাড়ায় নিজের বাড়ির দিকে যাচ্ছিলেন। এসময় যুবলীগকর্মী বাবুর নেতৃত্বে কয়েকজন তাকে ধারালো অস্ত্র দিয়ে কুপিয়ে জখম করে। গুরুতর আহত অবস্থায় হাসপাতালে নেওয়ার পথে পারভেজের মৃত্যু হয়।পারভেজের লাশ ময়নাতদন্তের জন্য ময়মনসিংহ মেডিক্যাল কলেজ হাসপাতাল মর্গে পাঠানো হয়েছে।ত্রিশাল উপজেলা যুবলীগের সভাপতি ও আওয়ামী লীগ থেকে মেয়র পদে মনোনয়ন নিয়ে পরাজিত প্রার্থী জাহিদুল ইসলাম জুয়েল সরকার জানান, তার দলের বিদ্রোহী প্রার্থী ও মেয়র পদে জয় পাওয়া এ বি এম আনিসুজ্জামানের ভাতিজা বাবু ও তার লোকজন পারভেজকে খুন করে।এদিকে এ বি এম আনিসুজ্জামান দাবি করেন, গোষ্ঠীগত দ্বন্দ্বেই পারভেজ খুন হয়েছে। এ ঘটনায় ত্রিশালে অতিরিক্ত পুলিশ পাঠানো হয়েছে।", "url": "https://www.banglatribune.com/country/66403/%E0%A6%A4%E0%A7%8D%E0%A6%B0%E0%A6%BF%E0%A6%B6%E0%A6%BE%E0%A6%B2%E0%A7%87-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97-%E0%A6%A8%E0%A7%87%E0%A6%A4%E0%A6%BE%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ময়মনসিংহ প্রতিনিধি", "category": "country", "language": "bn", "token_count": 142, "scraped_at": "2026-02-05T12:57:30.692771"}
{"title": "ক্রিকেটার এনামুলের বিরুদ্ধে মারধরের অভিযোগ!", "body": "জাতীয় দলের ক্রিকেটার এনামুল হক বিজয় ও তার ভাইয়ের বিরুদ্ধে এক ব্যক্তিকে পিটিয়ে আহত করার অভিযোগ উঠেছে। আহতের নাম মোতালেব হোসেন বাপ্পী। কুষ্টিয়ায় এনামুলের ভাড়া বাসায় রবিবার রাতে এ ঘটনা ঘটে। আহত তরুণ ওই বাসার মালিকের ছেলে। এ ঘটনায় কুষ্টিয়া মডেল থানায় অভিযোগ দায়ের হয়েছে।তবে অভিযোগটি ভিত্তিহীন বলে উড়িয়ে দিয়েছেন এনামুল। তিনি দাবি করেছেন, তাকে ফাঁসানোর জন্য উদ্দেশ্য প্রণোদিতভাবে এ অভিযোগ দায়ের করা হয়েছে।আহতের পরিবার দাবি করেছে, কুষ্টিয়া শহরের আড়ুয়াপাড়ার গৌরিশংকর আগরওয়ালা সড়কের হাজী আব্দুল হালিমের চারতলা বাড়িতে জাতীয় ক্রিকেটার এনামুল হক বিজয়ের ‘বেজ ব্যাট’ ও তার ভাইয়ের ধারালো অস্ত্রের আঘাতে গুরুতর আহত হয়েছেন মোতালেব হোসেন বাপ্পী (২৪)। তিনি ওই বাড়ির মালিকের ছেলে। কিন্তু, এ অভিযোগ অস্বীকার করে বাংলা ট্রিবিউনকে এনামুল জানিয়েছেন, ‘আমাকে সমাজের কাছে হেয় করার জন্য এসব অভিযোগ আনা হয়েছে।’ তিনি আরও বলেন, ‘প্রকৃত ঘটনা হচ্ছে আমাদের গ্যারেজের তালা ভেঙে গাড়ি নেওয়ার চেষ্টা করেছিল ছেলেটি (বাপ্পী)। ওখানে মোটরসাইকেল ছিল। মাতাল অবস্থায় ছেলেটা এ কাণ্ড করেছে। ওর সঙ্গে কথা বলে বিষয়টা মিটমাট করে ফেলেছিলাম রবিবার রাতেই। কিন্তু সকাল হতেই শুনলাম ওরা আমার বিরুদ্ধে অভিযোগ এনেছে। এখন উল্টো আমাকে হয়রানি করার চেষ্টা করছে। আমি কারও গায়ে হাত দেইনি। অভিযোগ করলে তো হবে না।’ এ ব্যাপারে কুষ্টিয়া মডেল থানায় এরই মধ্যে অভিযোগ দাখিল করেছে উভয় পক্ষ। কুষ্টিয়া মডেল থানা পুলিশের ভারপ্রাপ্ত কর্মকর্তা (ওসি) বিপ্লব কুমার দেবনাথ জানান, দু'পক্ষ থেকেই অভিযোগ এসেছে। তদন্ত করে আইনগত ব্যবস্থা নেওয়া হবে। অভিযোগের ব্যাপারে আহত বাপ্পীর বাবা হাজী আব্দুল হালিম বলেন, ‘চার বছর ধরে আমার চারতলা বাড়ির দ্বিতীয় তলায় জাতীয় ক্রিকেটার এনামুল হক বিজয়ের বাবা জামিল হোসেন লিচু তার পরিবার নিয়ে বসবাস করে আসছেন। আমার বাড়ির নিচ তলায় একটি গোডাউন রয়েছে। সেখানে আমার দোকানের চাল-ডালসহ কিছু মালামাল রাখা হয়। রবিবার সকালের দিকে আমার ছেলে বাপ্পী গোডাউন খুলতে গিয়ে দেখে আমাদের নিজেদের তালার পরিবর্তে অন্য একটা তালা লাগানো রয়েছে। তখন এ বিষয়ে বিজয়ের বাবা জামিল হোসেন লিচুর কাছে জানতে চাইলে এ নিয়ে দুজনের মধ্যে বাক-বিতণ্ডা হয়।’ তিনি আরও জানান, এরপর রাতের দিকে বাপ্পীকে বাড়ির নিচতলার গেটের ভেতর ঢুকিয়ে বিজয় তার হাতে থাকা ‘বেজ ব্যাট’ ও তার ভাইয়ের ধারালো অস্ত্র দিয়ে অতর্কিতভাবে আঘাত করতে থাকে। এক পর্যায়ে বাড়ির লোকজনের আর্তচিৎকারে আশেপাশের লোকজন ঘটনাস্থলে এসে তাকে উদ্ধার করে কুষ্টিয়া জেনারেল হাসপাতালে ভর্তি করে। বর্তমানে বাপ্পী হাসপাতালের ১০নং ওয়ার্ডে চিকিৎসাধীন রয়েছেন। কুষ্টিয়া জেনারেল হাসপাতালের চিকিৎসক ডা. রাজিব শাহরিয়ার জানান, বাপ্পীর গায়ে ও পায়ে গুরুতর আঘাতের চিহ্ন রয়েছে। /আরআই/এফআইআর/টিএন/", "url": "https://www.banglatribune.com/country/61467/%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F%E0%A6%BE%E0%A6%B0-%E0%A6%8F%E0%A6%A8%E0%A6%BE%E0%A6%AE%E0%A7%81%E0%A6%B2%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AE%E0%A6%BE%E0%A6%B0%E0%A6%A7%E0%A6%B0%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "কুষ্টিয়া প্রতিনিধি", "category": "country", "language": "bn", "token_count": 368, "scraped_at": "2026-02-05T12:57:32.589240"}
{"title": "চার দফায় ভারত যাচ্ছেন ৪৮৯ জন", "body": "পঞ্চগড়ের বিলুপ্ত ৩৬ ছিটমহলের ৯৮ পরিবারের ৪৮৯ জন ভারত চলে যাওয়ার বিষয়টি নিশ্চিত করেছেন অতিরিক্ত জেলা ম্যাজিস্ট্রেট মোহাম্মদ গোলাম আজম। ২২ থেকে ২৬ নভেম্বর পাঁচ দিনে মোট চার দফায় তারা ভারত যাবেন। রবিবার (২২ নভেম্বর) প্রথম দফায় জেলার সদর উপজেলার গাড়াতি, বোদা উপজেলার নাটকটোকা, বেহুলাডাঙ্গা, কাজলদিঘী ও নাজিরগঞ্জ ছিটমহলের ১৫ পরিবারের ৫৫ জন স্থায়ীভাবে বসবাসের জন্য ভারত যাবেন। এ উদ্দেশ্যে শনিবার (২১ নভেম্বর)জেলার বোদা উপজেলার কাজলদিঘী কালিয়াগঞ্জ ইউনিয়ন পরিষদ চত্ত্বরে সমবেত হন ভারত গমনেচ্ছুরা। বিজিবি ও কাস্টমস কর্তৃপক্ষের চেকিং শেষে রাতে তারা এখানে থাকবেন। রবিবার সকালে জেলা প্রশাসন ও বিজিবির মাধ্যমে নীলফামারী জেলার ডোমার উপজেলার চিলাহাটি ইউনিয়নের সীমান্তবর্তী ডাঙ্গাপাড়া বিজিবির কাছে তাদের পৌঁছে দেওয়া হবে। পরে ডাঙ্গাপাড়া বিজিবি কর্তৃপক্ষ চিলাহাটি-হলদিবাড়ী সীমান্ত দিয়ে ভারতের খালপাড়া বিএসএফ ক্যাম্প কর্তৃপক্ষের কাছে তাদের হস্তান্তর করবেন। পঞ্চগড় জেলা প্রশাসন সূত্রে জানা গেছে, ২৩ নভেম্বর ২য় দফায় দেবীগঞ্জের কোটভাজনী ও বালাপাড়া খাগড়াবাড়ী ছিটমহল থেকে ৩১ পরিবারের ১৭৭ জন স্থায়ীভাবে একই পথে ভারতে যাবেন। ২৪ নভেম্বর দেবীগঞ্জ উপজেলার দহলা খাগড়াবাড়ী ছিটমহলের ২৯টি পরিবারের ১৪৯ জন। ২৬ নভেম্বর দেবীগঞ্জ উপজেলার দহলাখাগড়াবাড়ী ও বোদা উপজেলার দইখাতা ছিটমহলের ২৩ পরিবারে ১০৮ জন একই পথে ভারত যাবেন। চলতি বছরের ৬ জুলাই থেকে ১৬ জুলাই পর্যন্ত জনগণনায় পঞ্চগড় জেলার ৩৬ ছিটমহলের ৪৮৭ জন ছিটমহলের নাগরিক ভারত যেত আবেদন করেন। জনগণনার পর দেবীগঞ্জ উপজেলার কোটভাজনি এলাকার লাল চান রায়ের সদ্য ভূমিষ্ঠ শিশু ভারত চন্দ্র ও একই উপজেলার দহলা খাগড়াবাড়ি ছিটমহলের রতন চন্দ্র রায়ের সদ্য ভূমিষ্ঠ কন্যা অষ্টমী রানীর জন্ম হওয়ায় ভারতে যাওয়ার মোট সংখ্যা দাঁড়ায় ৪৮৯। ৩১ জুলাই মধ্যরাতে বাংলাদেশ-ভারতের ভৌগলিক সীমায় থাকা ১৬২ ছিটমহলের আনুষ্ঠানিকভাবে বিনিময় সম্পন্ন হয়। ভারতীয় ছিটমহলের অনেকে বাংলাদেশে থেকে যাওয়ার জন্য জেলা ম্যাজিস্ট্রেট বরাবরে আবেদন করেন। দুই দেশের বৈঠকে ছিটমহলবাসীর আবেদন গ্রহণ করা হয়। পরে ৪৮৭ জনকে ভারতীয় ট্রাভেল ভিসা প্রদান করা হয়। জেলা প্রশাসক মোহাম্মদ সালাহউদ্দিন বলেন,আমরা সব প্রস্তুতি সম্পন্ন করেছি। কেউ যেতে না চাইলে তাকে জোর করে পাঠানো হবে না। /এইচকে/টিএন/এসএস/", "url": "https://www.banglatribune.com/country/59003/%E0%A6%AD%E0%A6%BE%E0%A6%B0%E0%A6%A4-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8-%E0%A7%AA%E0%A7%AE%E0%A7%AF-%E0%A6%9C%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "পঞ্চগড় প্রতিনিধি।।", "category": "country", "language": "bn", "token_count": 295, "scraped_at": "2026-02-05T12:57:34.752395"}
{"title": "ডিমলায় জামায়াতের দুই কর্মী আটক", "body": "নাশকতা চেষ্টার অভিযোগে নীলফামারীর ডিমলায় জামায়াত ও শিবিরের দুই কর্মীকে আটক করেছে পুলিশ। শনিবার (২৬ ডিসেম্বর) ভোরে পুলিশের বিশেষ অভিযানে তাদের আটক করা হয়। ডিমলা থানার দায়িত্বপ্রাপ্ত কর্মকর্তা (ওসি) রহুল আমিন খান এ তথ্য জানান। আটককৃতরা হলেন, জামিনুর রহমান (৪৫) ও আজহারুল ইসলাম (২৩)। ওসি জানান, ১৫১ ধারায় আটককৃতদের আদালতের মাধ্যমে কারাগারে পাঠানো হয়েছে।", "url": "https://www.banglatribune.com/country/64711/%E0%A6%A1%E0%A6%BF%E0%A6%AE%E0%A6%B2%E0%A6%BE%E0%A7%9F-%E0%A6%9C%E0%A6%BE%E0%A6%AE%E0%A6%BE%E0%A7%9F%E0%A6%BE%E0%A6%A4%E0%A7%87%E0%A6%B0-%E0%A6%A6%E0%A7%81%E0%A6%87-%E0%A6%95%E0%A6%B0%E0%A7%8D%E0%A6%AE%E0%A7%80-%E0%A6%86%E0%A6%9F%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 54, "scraped_at": "2026-02-05T12:57:36.628601"}
{"title": "হবিগঞ্জে ধর্ষণের অভিযোগে এক ব্যক্তির যাবজ্জীবন", "body": "হবিগঞ্জে ধর্ষণের অভিযোগে এক ব্যক্তিকে যাবজ্জীবন কারাদণ্ড দিয়েছেন আদালত। বৃহস্পতিবার বিকালে নারী ও শিশু নির্যাতন দমন ট্রাইব্যুনালের বিচারক কিরণ শংকর হালদার এ দণ্ডাদেশ প্রদান করেন। রায় ঘোষণার সময় দণ্ডিত ব্যক্তি আজমিরীগঞ্জ উপজেলার মাধবপাশা গ্রামের ঝালু হোসেনের ছেলে সানু মিয়া পলাতক ছিলেন। আদালত সূত্রে জানা গেছে, ২০১০ সালের ৪ অক্টোবর রাতে মাধবপাশা গ্রামের কনু উল্লাহ’র মেয়ে ফুলচান বিবির ঘরে ঢুকে ধর্ষণ করে সানু মিয়া। এ ঘটনায় ফুলচান বিবি বাদী হয়ে ২০১১ সালের ২৭ ফেব্রুয়ারি আজমিরীগঞ্জ থানায় ৪ জনের বিরুদ্ধে মামলা দায়ের করেন। তদন্ত শেষে পুলিশ সানু মিয়াকে আসামি করে আদালতে চার্জশিট প্রদান করে। আদালত ৮ জন সাক্ষীর সাক্ষ্যগ্রহণ ও জেরা শেষে বৃহস্পতিবার এ দণ্ডাদেশ প্রদান করেন। নারী ও শিশু নির্যাতনের স্পেশাল পিপি অ্যাডভোকেট মোল্লা মাসুম বিষয়টি সাংবাদিকদের কাছে নিশ্চিত করেছেন।", "url": "https://www.banglatribune.com/country/58908/%E0%A6%B9%E0%A6%AC%E0%A6%BF%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "হবিগঞ্জ প্রতিনিধি।।", "category": "country", "language": "bn", "token_count": 119, "scraped_at": "2026-02-05T12:57:38.426311"}
{"title": "সূচক বেড়েছে, লেনদেন কমেছে ৫ শতাংশের বেশি", "body": "পুঁজিবাজারে বুধবার প্রায় সবগুলো মূল্য সূচক বেড়েছে। তবে, টাকার অঙ্কে দুই পুঁজিবাজারে লেনদেনের পরিমাণ আগের দিনের তুলনায় কমেছে। এর মধ্যে ডিএসইতে কমেছে ৫ দশমিক ৮৭ শতাংশ। আর সিএসইতে কমেছে ৫ দশমিক ৭৭ শতাংশ।এ ছাড়া, ডিএসইতে প্রায় দেড় শত কোম্পানির শেয়ার দর বেড়েছে। আর সিএসইতে প্রায় সমসংখ্যক কোম্পানির শেয়ার দর বেড়েছে ও কমেছে। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) বুধবার ডিএসইএক্স সূচক বেড়েছে ৮ পয়েন্ট। ফলে দিনের লেনদেন শেষে সূচকটি বেড়ে দাঁড়িয়েছে ৪ হাজার ৬০৪ পয়েন্টে। ডিএসইএস বা শরীয়াহ সূচক ২ পয়েন্ট বেড়ে অবস্থান করছে ১ হাজার ১০৪ পয়েন্টে। আর দশমিক ৭৭ পয়েন্ট কমে ডিএস৩০ সূচক রয়েছে ১ হাজার ৭৪১ পয়েন্টে। এ দিন ডিএসইতে ৩১৬টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১৪৭টির, কমেছে ১২২টির এবং অপরিবর্তিত রয়েছে ৪৭টির। বুধবার ডিএসইতে লেনদেন কমেছে ২২ কোটি ৯২ লাখ টাকা। এ দিন বাজারে লেনদের হয়েছে ৩৬৭ কোটি ৩১ লাখ টাকা। মঙ্গলবার লেনদেন হয়েছিল ৩৯০ কোটি ২৩ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো সিঙ্গার বিডি, কাশেম ড্রাইসেলস, বেক্সিমকো ফার্মা, বেক্সিমকো, বিএসআরএম স্টিল, বিএসআরএম, এসিআই, স্কয়ার ফার্মা, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি এবং এমারেল্ড অয়েল। চট্টগ্রাম স্টক একচেঞ্জে (সিএসই) বুধবার সার্বিক সূচক সিএএসপিআই বেড়েছে ৪ পয়েন্ট। ফলে দিনের লেনদেন শেষে সূচকটি বেড়ে দাঁড়িয়েছে ১৪ হাজার ৩৩ পয়েন্টে। এ ছাড়া, সিএসইএক্স ৩ এবং সিএসই৩০ সূচক ১৮ পয়েন্ট বেড়েছে। এ দিন সিএসইতে ২৩৬টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১০০টির, কমেছে ৯৮টির এবং অপরিবর্তিত রয়েছে ৩৮টির। বুধবার সিএসইতে লেনদেন কমেছে ১ কোটি ২৬ লাখ টাকা। এ দিন বাজারে ২০ কোটি ৫৮ লাখ টাকার শেয়ার লেনদেন হয়েছে। মঙ্গলবার লেনদেন হয়েছিল ২১ কোটি ৮৪ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো বেক্সিমকো, সিঙ্গার বিডি, রিজেন্ট টেক্সটাইল, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি এবং বিএসআরএম।", "url": "https://www.banglatribune.com/business/65651/%E0%A6%B8%E0%A7%82%E0%A6%9A%E0%A6%95-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8-%E0%A6%95%E0%A6%AE%E0%A7%87%E0%A6%9B%E0%A7%87-%E0%A7%AB-%E0%A6%B6%E0%A6%A4%E0%A6%BE%E0%A6%82%E0%A6%B6%E0%A7%87%E0%A6%B0-%E0%A6%AC%E0%A7%87%E0%A6%B6%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 291, "scraped_at": "2026-02-05T12:57:40.448003"}
{"title": "ফেনীর একরাম হত্যা মামলার চার্জশিটভুক্ত আসামি গ্রেফতার", "body": "ফেনীর ফুলগাজী উপজেলার চেয়ারম্যান একরাম হত্যা মামলার চার্জশিটভুক্ত আসামি হুমায়ূন কবিরকে গ্রেফতার করেছে পুলিশ। শনিবার সন্ধ্যায় শহরের বিরন্চি এলাকা থেকে তাকে গ্রেফতার করা হয়। গ্রেফতারকৃত হুমায়ূন বিরন্চি গ্রামের ওবায়দুল হকের ছেলে। ফেনী মডেল থানার ওসি মাহবুব মোর্শেদ বিষয়টি নিশ্চিত করে জানান, হুমায়ূন একরাম হত্যা মামলার চার্জশিটভুক্ত আসামি। গোপন সংবাদের ভিত্তিতে তাকে গ্রেফতার করা হয়েছে।", "url": "https://www.banglatribune.com/country/58950/%E0%A6%AB%E0%A7%87%E0%A6%A8%E0%A7%80%E0%A6%B0-%E0%A6%8F%E0%A6%95%E0%A6%B0%E0%A6%BE%E0%A6%AE-%E0%A6%B9%E0%A6%A4%E0%A7%8D%E0%A6%AF%E0%A6%BE-%E0%A6%AE%E0%A6%BE%E0%A6%AE%E0%A6%B2%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি।।", "category": "country", "language": "bn", "token_count": 54, "scraped_at": "2026-02-05T12:57:42.375533"}
{"title": "বুধবার সন্ধ্যায় সম্প্রচারে আসছে দীপ্ত টিভি", "body": "১৮ নভেম্বর টিভি রিমোটে যুক্ত হচ্ছে নতুন চ্যানেল। ‘আলোয় ভুবন ভরা’ স্লোগান নিয়ে পূর্ণাঙ্গ যাত্রা শুরু করছে দীপ্ত টিভি। বিনোদন ও সংবাদনির্ভর এ চ্যানেলটি একসঙ্গে ৪টি মেগাধারাবাহিক নিয়ে সম্প্রচারে আসছে। চ্যানেল কর্তৃপক্ষ জানায়, দেশীয় দর্শকদের ফিরিয়ে আনতে এ ধারাবাহিকগুলো ভিন্নমাত্রায় নির্মাণ করা। নিজস্ব ভবন, স্টুডিও আর সেটে এগুলো নির্মাণ করা হচ্ছে। টিভি চ্যানেলটির কুশীলবদের সঙ্গে পরিচয় করিয়ে দিতে ও চ্যানেলটির উদ্বোধনী ঘোষণা দিতে সোমবার (১৬ নভেম্বর) রাজধানীর একটি মিলনায়তনে আয়োজন করা হয়েছিল সংবাদ সম্মেলন। সেখানেই এ তথ্যগুলো জানানো হয়। দুপুর সাড়ে ১২টায় শুরু হওয়া এ আয়োজনে বক্তব্য রাখেন চ্যানেলটির পরিচালক কাজী জাহিন হাসান, প্রধান নির্বাহী কর্মকর্তা কাজী উরফী আহমেদ, বার্তা প্রধান নাজমুল আশরাফ ও হেড অব ব্রডকাস্ট মো: হাসিবুল হাসান। নাটকের নির্মাণ সম্পর্কে প্রধান নির্বাহী কর্মকর্তা কাজী উরফী আহমেদ বলেন, ‘আমাদের নাটকগুলোতে প্রাধান্য দিয়েছি গল্পে। কারণ আমরা মনে করি, একটি নাটকের গল্পই প্রধান বিষয়। আর আমরা দর্শকের উপর বেশ কিছু জরিপ চালিয়েছি। যেখানে দেখা গেছে এদেশের ৭০ শতাংশ দর্শক ভারতের সিরিয়াল দেখছেন। পাশের দেশের নাটক নির্মাণের বিষয়গুলো আমাদের এখানে জোর দেওয়া হয়েছে। কারণ আমরা চাই আমাদের সব দর্শক আমাদের সঙ্গেই থাকুক।’ একই বিষয়ে কথা বলেন চ্যানেলটির বার্তা প্রধান নাজমুল আশরাফ। বলেন, ‘আমরা ভারতে চলে যাওয়া ৭০ শতাংশ দর্শককে ধরার চেষ্টা করছি। কারণ এ দর্শকের জন্য এখন দেশীয় পণ্যের বিজ্ঞাপন ভারতে চলে যাচ্ছে। এতে করে দেশে বিনিয়োগের বড় একটি অর্থ পাশের দেশে যচ্ছে। তাই আমরা দেশের দর্শককে ফিরিয়ে আনতে ও দেশের স্বার্থে এ ধরণের নাটকগুলো নির্মাণ করেছি।’ তবে কী ভারতীয় সংস্কৃতি আমরা অনুসরণ করছি? এমন প্রশ্নে তিনি আরও বলেন, ‘এটা মোটেও না। আমাদের এখানে সবকিছু মৌলিক। আমাদের নিজস্ব লেখক প্যানেল আছে। বলা যায়, ভারতীয় সিরিয়াল অনুকরণ নয়, এটা অনুসরণ করছি আমরা। ভালো এবং জনপ্রিয় যে কোনও কিছু অনুসরণ দোষের কিছু নয়।’ এর আগে প্রতিষ্ঠানটির পরিচালক কাজী জাহিন হাসান আনুষ্ঠানিক বক্তব্য রাখেন। তিনি জানান, টিভি দর্শকদের বিজ্ঞাপন বিরক্তির বিষয় বিবেচনা করে প্রতি আধা ঘন্টায় মাত্র ৮ মিনিট বিজ্ঞাপন সম্প্রচার করা হবে। এছাড়াও সন্ধ্যার পর যে কোনও নাটক শেষ এবং শুরুর মাঝে কোনও বিজ্ঞাপন সম্প্রচার হবে না। পরিচালক আরও জানান, বুধবার সন্ধ্যা ৬টা থেকে আনুষ্ঠানিক যাত্রা শুরু করবে টিভি চ্যানেলটি।", "url": "https://www.banglatribune.com/entertainment/59165/%E0%A6%AC%E0%A7%81%E0%A6%A7%E0%A6%AC%E0%A6%BE%E0%A6%B0-%E0%A6%B8%E0%A6%A8%E0%A7%8D%E0%A6%A7%E0%A7%8D%E0%A6%AF%E0%A6%BE%E0%A7%9F-%E0%A6%B8%E0%A6%AE%E0%A7%8D%E0%A6%AA%E0%A7%8D%E0%A6%B0%E0%A6%9A%E0%A6%BE%E0%A6%B0%E0%A7%87-%E0%A6%86%E0%A6%B8%E0%A6%9B%E0%A7%87-%E0%A6%A6%E0%A7%80%E0%A6%AA%E0%A7%8D%E0%A6%A4-%E0%A6%9F%E0%A6%BF%E0%A6%AD%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক।।", "category": "entertainment", "language": "bn", "token_count": 327, "scraped_at": "2026-02-05T12:57:44.177859"}
{"title": "ছয় বস্তা চকলেটবোমাসহ আটক ২", "body": "সিলেটের মোগলাবাজার থেকে ছয় বস্তা চকলেট বোমাসহ দুই ব্যক্তিকে আটক করেছে পুলিশ। এসময় জব্দ করা হয়েছে একটি সিএনজি অটোরিকশাও। রবিবার রাতে সিলেট-জকিগঞ্জ সড়কের শ্রীরামপুর থেকে তাদের আটক করে মোগলাবাজার থানা পুলিশ। সিলেট মেট্রোপলিটন পুলিশের এডিসি (সদর দক্ষিণ) জেদান আল মুসা বিষয়টি নিশ্চিত করে বলেন, নাশকতার জন্যই অটোরিকশা করে এসব বোমা নগরীতে আনা হচ্ছিল। জেদান আল মুসা জানান, গোপন সংবাদের ভিত্তিতে মোগলাবাজার থানা পুলিশ সিলেট-জকিগঞ্জ সড়কের শ্রীরামপুরে চেকপোস্ট বসিয়ে বিভিন্ন যানবাহনে তল্লাশি শুরু করে। রাত ১০টার দিকে জকিগঞ্জ থেকে আসা একটি সিএনজি অটোরিকশা তল্লাশি করে ৬ বস্তা চকলেটবোমা পাওয়া যায়। এ ঘটনার সঙ্গে সম্পৃক্ততার অভিযোগে সিএনজি অটোরিকশার চালকসহ এক ব্যক্তিকে আটক করা হয়েছে। আটককৃতরা হলেন, শাহপরান থানার সালুটিকর গ্রামের আইয়ুব আলীর ছেলে তাজুল (২২) ও জকিগঞ্জ উপজেলার লোহারমহল গ্রামের সুনাম উদ্দিনের ছেলে বলাই (২০)।", "url": "https://www.banglatribune.com/country/58878/%E0%A6%9B%E0%A7%9F-%E0%A6%AC%E0%A6%B8%E0%A7%8D%E0%A6%A4%E0%A6%BE-%E0%A6%9A%E0%A6%95%E0%A6%B2%E0%A7%87%E0%A6%9F%E0%A6%AC%E0%A7%8B%E0%A6%AE%E0%A6%BE%E0%A6%B8%E0%A6%B9-%E0%A6%86%E0%A6%9F%E0%A6%95-%E0%A7%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি।।", "category": "country", "language": "bn", "token_count": 123, "scraped_at": "2026-02-05T12:57:46.244118"}
{"title": "বর্ণাঢ্য বিজয় র‌্যালি করবে আ. লীগ", "body": "১৬ ডিসেম্বর মহান বিজয় দিবসে রাজধানীসহ সারাদেশে আড়ম্বরপূর্ণ বর্ণাঢ্য র‌্যালি করবে ক্ষমতাসীন দল আওয়ামী লীগ। ভিন্ন আঙ্গিকে আড়ম্বরপূর্ণ বিজয় দিবস পালন ও বর্ণাঢ্য র‌্যালি করার মধ্য দিয়ে স্বাধীনতা বিরোধীদের সব ষড়যন্ত্র চক্রান্ত প্রতিহতের শপথ নেওয়ার ঘোষণা দিয়েছে দলটি। এ উপলক্ষে মঙ্গলবার (১৫ ডিসেম্বর) দলটির সহযোগী ও ভ্রাতৃপ্রতিম সংগঠনগুলোর সঙ্গে বৈঠক করেছে দলটির কেন্দ্রীয় নেতারা। আওয়ামী লীগ সভাপতির ধানমণ্ডির রাজনৈতিক কার্যালয়ে এ বৈঠক অনুষ্ঠিত হয়। আওয়ামী লীগের যুগ্ম সাধারণ সম্পাদক মাহবুব-উল আলম হানিফের সভাপতিত্বে এ যৌথসভা অনুষ্ঠিত হয়। বৈঠকে উপস্থিত ছিলেন সাংগঠনিক সম্পাদক আহমদ হোসেন, দফতর সম্পাদক আবদুস সোবহান গোলাপ, আব্দুল মান্নান খান, স্বাস্থ্য সম্পাদক বদিউজ্জামান ভূইয়া ডাবলু, তথ্য সম্পাদক আফজাল হোসেন, কার্যনির্বাহী সদস্য সুজিত রায় নন্দীসহ সহযোগী ও ভ্রাতৃপ্রতীম সংগঠনের নেতৃবৃন্দ। বৈঠক শেষে সাংবাদিক সম্মেলনে মাহবুব-উল আলম হানিফ দলটির সকল পর্যায়ের নেতা-কর্মী ও দেশবাসীকে আড়ম্বরপূর্ণ বিজয় দিবস ও র‌্যালি পালনের আহ্বান জানান। তিনি বলেন, দেশে যুদ্ধাপরাধীদের বিচার সম্পন্ন হচ্ছে। ষড়যন্ত্র-চক্রান্ত ছিন্ন করে উন্নয়নের পথে এগিয়ে যাচ্ছে দেশ। এবারের বিজয় দিবসে বিজয়ের নতুনমাত্রা যোগ করা হবে। ভিন্ন আঙ্গিকে আড়ম্বরপূর্ণ বিজয় দিবস পালন ও বর্ণাঢ্য র‌্যালি করার মধ্য দিয়ে স্বাধীনতা বিরোধীদের সব ষড়যন্ত্র ও চক্রান্ত প্রতিহতের শপথ নিতে হবে। হানিফ বলেন, অচিরেই জামায়াতে ইসলামী নিষিদ্ধ হবে। এজন্য তারা মরণ কামড়ের মত শেষ ষড়যন্ত্র-চক্রান্ত করবে। আমাদের ঐক্যবদ্ধভাবে এগুলো প্রতিহত করতে হবে। বৈঠকে উপস্থিত ছিলেন ঢাকা মহানগর আওয়ামী লীগের ভারপ্রাপ্ত সভাপতি এম এ আজিজ, প্রধানমন্ত্রীর উপদেষ্টা ইকবাল সোবহান চৌধুরী, সম্মিলিত সাংস্কৃতিক জোটের সভাপতি গোলাম কুদ্দুছ, স্বাচিপের সভাপতি ইকবাল আর্সলান, ইঞ্জিনিয়ার্স ইনস্টিটিউশনের সাধারণ সম্পাদক আব্দুস সবুর, যুবলীগের সাধারণ সম্পাদক হারুনুর রশীদ, মহিলা লীগের সভাপতি আশরাফুন্নেছা মোশাররফ, যুবমহিলা লীগের সভাপতি-সাধারণ সম্পাদক, কৃষকলীগের সভাপতি মোতাহের হোসেন মোল্লা, স্বেচ্ছাসেবক লীগের সভাপতি ও সাধারণ সম্পাদক, ছাত্রলীগের সভাপতি ও সাধারণ সম্পাদক, কৃষিবিদ ইনস্টিটিউশনের সাধারণ সম্পাদকসহ সহযোগী ও ভ্রাতৃপ্রতীম সংগঠনের নেতারা। বৈঠকে নেতারা বিজয় র‌্যালিতে শৃঙ্খলারক্ষা ও অধিক সংখ্যক উপস্থিতির জন্য পরামর্শ দেন।", "url": "https://www.banglatribune.com/country/62041/%E0%A6%AC%E0%A6%B0%E0%A7%8D%E0%A6%A3%E0%A6%BE%E0%A6%A2%E0%A7%8D%E0%A6%AF-%E0%A6%AC%E0%A6%BF%E0%A6%9C%E0%A7%9F-%E0%A6%B0%E2%80%8C%E0%A7%8D%E0%A6%AF%E0%A6%BE%E0%A6%B2%E0%A6%BF-%E0%A6%95%E0%A6%B0%E0%A6%AC%E0%A7%87-%E0%A6%86.-%E0%A6%B2%E0%A7%80%E0%A6%97", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 282, "scraped_at": "2026-02-05T12:57:48.318640"}
{"title": "প্রাক-প্রাথমিক শিক্ষক নিয়োগের ফল প্রকাশ", "body": "আজ রবিবার (৩ জানুয়ারি) প্রাক-প্রাথমিক শিক্ষার জন্য সহকারী শিক্ষক নিয়োগের চূড়ান্ত ফল প্রকাশ করেছে প্রাথমিক ও গণশিক্ষা অধিদফতর। এতে ১৩ হাজার ৯৭৪ জন্য প্রার্থীকে চূড়ান্ত নিয়োগ দেওয়া হয়েছে।রবিবার বিকেলে প্রাথমিক ও গণশিক্ষা মন্ত্রণালয়ের পাঠানো এক প্রেস বিজ্ঞপ্তিতে এ তথ্য জানানো হয়েছে। নির্বাচিত প্রার্থীদের রোল নম্বরের তালিকা ইতোমধ্যে জেলা প্রাথমিক শিক্ষা অফিসে পাঠানো হয়েছে।এ ছাড়া প্রাথমিক শিক্ষা অধিদফতরের ওয়েবসাইটে (www.dpe.gov.bd) রোল নম্বর পাওয়া যাবে বলে জানানো হয়েছে।/এসআইএস/এফএ/আপ-এনএস/", "url": "https://www.banglatribune.com/educations/66861/%E0%A6%AA%E0%A7%8D%E0%A6%B0%E0%A6%BE%E0%A6%95-%E0%A6%AA%E0%A7%8D%E0%A6%B0%E0%A6%BE%E0%A6%A5%E0%A6%AE%E0%A6%BF%E0%A6%95-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%A8%E0%A6%BF%E0%A7%9F%E0%A7%8B%E0%A6%97%E0%A7%87%E0%A6%B0-%E0%A6%AB%E0%A6%B2-%E0%A6%AA%E0%A7%8D%E0%A6%B0%E0%A6%95%E0%A6%BE%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 66, "scraped_at": "2026-02-05T12:57:50.376929"}
{"title": "ঘন কুয়াশায় একের পর এক দুর্ঘটনা, নিহত ১৫", "body": "ঘন কুয়াশার কারণে শনিবার সকালে মহাসড়কগুলো যেন হঠাৎই মৃত্যুফাঁদ হয়ে উঠেছে। এখন পর্যন্ত দেশের তিনটি জেলায় কুয়াশার কারণে সড়ক দুর্ঘটনায় প্রাণ হারিয়েছেন ১৫ জন। নিহতদের মধ্যে ভূমিমন্ত্রী শামসুর রহমান শরিফের এক ছেলেও রয়েছেন। আহত হয়েছেন অর্ধশতাধিক মানুষ। একই কারণে বেশ কয়েক ঘণ্টা বন্ধ ছিল পাটুরিয়া-দৌলতদিয়া ও মাওয়া-কাওরাকান্দি রুটে ফেরি পারাপার। আমাদের সিরাজগঞ্জ প্রতিনিধির দেওয়া তথ্য অনুযায়ী, শনিবার সকাল সাড়ে ৭টার ও সাড়ে ৯টায় মোট তিনটি দুর্ঘটনা ঘটেছে। এতে কমপক্ষে ১০ জন নিহত হয়েছেন। পুলিশ ও দমকল বাহিনীর ৫ সদস্যসহ কমপক্ষে ৫০ জন আহত হয়েছেন। সড়ক দুর্ঘটনার কারণে সেতুর দু’পারেই যানবাহনের দীর্ঘ লাইন পড়ায় যানজটের সৃষ্টি হয়। সেতু পশ্চিম ও পূর্ব থানা, ট্রাফিক পুলিশ এবং সেতু কর্তৃপক্ষের লোকজন উদ্ধার কাজ করছে। আহতদের উদ্ধার করে সিরাজগঞ্জ ও টাঙ্গাইল সদর হাসপাতালে পাঠানো হয়েছে। হতাহতরা প্রায় সবাই বাস যাত্রী। আহতদের মধ্যে ১০ জন গুরুতর বলেও জানা গেছে। বঙ্গবন্ধু সেতুর পশ্চিম পাড়ের কড্ডা ট্রাফিক পুলিশ ফাঁড়ির এটিএসআই আব্দুর রশিদ জানান, পাবনা থেকে ঢাকাগামী সরকার পরিবহনের একটি যাত্রীবাহী বাস ঘন কুয়াশার কারণে সেতুর ওপর একটি গরুর ট্রাককে পেছন দিক থেকে ধাক্কা দেয়। এসময় পেছন থেকে আরও একটি বাস সরকার পরিবহনের বাসটিকে ধাক্কা দিলে সেটি সেতুর রেলিংয়ে ধাক্কা থেকে সেতুর ওপর উল্টে যায়। এতে কমপক্ষে চারজন নিহত ও ১৫ জন আহত হন। সিরাজগঞ্জ ট্রাফিক বিভাগের সার্জেন্ট হাবিবুল ইসলাম জানান, দুর্ঘটনার খবর পেয়ে দমকল বাহিনী ও সেতু থানা এবং ট্রাফিক বিভাগের সদস্যরা উদ্ধার করতে যায়। ঘন কুয়াশার কারণে পুলিশ ও দমকল বাহিনীর দু’টি পিকআপের সংঘর্ষ হয়। এতে সেতুর পশ্চিম থানার গাড়ি চালক ও কনস্টেবল এবং দমকল বাহিনীর ৩ সদস্য আহত হন। এরপর সকাল সাড়ে ৯টার দিকে সেতুর ৩০ ও ৩২ নম্বর পিলারের মধ্যবর্তী স্থানে দ্বিতীয় দুর্ঘটনাটি ঘটে। ঢাকাগামী হানিফ, ন্যাশনাল পরিবহন, মাইক্রোবাস, প্রাইভেট কার ও অ্যাম্বুলেন্সসহ ১৬টি যানবাহন পরপর ধাক্কা খেলে ঘটনাস্থলে ৫ জন নিহত হন। পরে সিরাজগঞ্জ সদর হাসপাতালে চিকিৎসারত আরও এক ব্যক্তি মারা যান। চুয়াডাঙ্গা প্রতিনিধি জানান, চুয়াডাঙ্গা-দর্শনা মহাসড়কে দুটি যাত্রীবাহী বাসের মুখোমুখি সংঘর্ষে কমপক্ষে ৩ জন নিহত হয়েছেন। এ ঘটনায় আরও ১০ জন আহত হয়েছেন। আহতদের মধ্যে দুজনের অবস্থা আশঙ্কাজনক। শনিবার সকাল ৮ টার দিকে দামুড়হুদা উপজেলার জয়রামপুর চারদোকান নামকস্থানে এ ঘটনা ঘটে। নিহতরা হলেন, দর্শনা ডিলাক্স পরিবহন এর চালক দুলাল (৪২), পূর্বাশা পরিবহনের চালক শান্তি (৪৫) ও মেহেরপুরের মুজিবনগরের আরজ আলী (২৮)। আহতদের চুয়াডাঙ্গা সদর হাসপাতালে ভর্তি করা হয়েছে। দামুড়হুদা থানার ওসি লিয়াকত হোসেন ঘটনার সত্যতা নিশ্চিত করে জানান, ঘন কুয়াশার কারণে এ ঘটনা ঘটেছে বলে ধারণা করা হচ্ছে। জয়পুরহাট প্রতিনিধি জানান, জয়পুরহাটের আক্কেলপুর উপজেলায় মোটরসাইকেল দুর্ঘটনায় বেলাল হোসেন (৪২) নামে এক ব্যক্তি নিহত হয়েছেন। এসময় মোটরসাইকেলটির আরেক যাত্রী আহত হয়েছেন। শনিবার সকাল ৯টার দিকে আক্কেলপুর-জামালগঞ্জ সড়কের আওয়ালগাড়ী এলাকায় এ দুর্ঘটনা ঘটে। আক্কেলপুর থানার ভারপ্রাপ্ত কর্মকর্তা (ওসি) সাজ্জাদ হোসেন বাংলা ট্রিবিউনকে এই তথ্য নিশ্চিত করেছেন। চট্টগ্রাম সংবাদদাতা জানান, হাটহাজারীতে বাস ও মোটরসাইকেলের মুখোমুখি সংঘর্ষে মো. রাশেদ (২৫) নামে এক ব্যক্তি নিহত হয়েছেন। আরও একজন গুরুতর আহত হয়েছেন। শনিবার সকাল ১১টার দিকে উপজেলার বড়দীঘির পাড় এলাকায় এ দুর্ঘটনা ঘটে। হাটহাজারী থানার ভারপ্রাপ্ত কর্মকর্তা (ওসি) মোহাম্মদ ইসমাইল এ তথ্য নিশ্চিত করেছেন।", "url": "https://www.banglatribune.com/country/68275/%E0%A6%98%E0%A6%A8-%E0%A6%95%E0%A7%81%E0%A7%9F%E0%A6%BE%E0%A6%B6%E0%A6%BE%E0%A7%9F-%E0%A6%8F%E0%A6%95%E0%A7%87%E0%A6%B0-%E0%A6%AA%E0%A6%B0-%E0%A6%8F%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE-%E0%A6%A8%E0%A6%BF%E0%A6%B9%E0%A6%A4-%E0%A7%A7%E0%A7%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন ডেস্ক", "category": "country", "language": "bn", "token_count": 465, "scraped_at": "2026-02-05T12:57:54.203181"}
{"title": "খুতবায় জঙ্গিবাদের বিরুদ্ধে বক্তব্য উপস্থাপন করতে হবে", "body": "কোরআন-হাদীস তথা ইসলাম শান্তির পক্ষে। আমাদেরকে সর্বসাধারণের বোধগম্য করে তা উপস্থাপন করতে হবে। সভা-সেমনিার, ওয়াজ নসিহত, মসজিদের খুতবায় জঙ্গিবাদের বিরুদ্ধে বক্তব্য উপস্থাপন করতে হবে। মুসলমানদের নামের সঙ্গে সন্ত্রাসী শব্দটি প্রয়োগ করা হচ্ছে। এ মুহূর্তে ইসলাম সম্পর্কে কারও কারও যে অনীহা রয়েছে তা দূর করতে হবে। শনিবার বিকালে জাতীয় প্রেসক্লাবে খেলাফত মজলিসের এক আলোচনা সভায় এসব কথা বলেন বক্তারা।আলোচনায় ঢাকা বিশ্ববিদ্যালয়ের সাবেক ভাইস চ্যান্সেলর প্রফেসর ড. এমাজউদ্দীন আহমেদ বলেন, শান্তিপূর্ণভাবে একটি রাষ্ট্র বা সমাজ পরিচালনার জন্যে পৃথিবীর সর্বপ্রথম লিখিত সংবিধান মদিনার সনদের অনুসরণ প্রয়োজন।খেলাফত মজলিসের মহাসচিব ড. আহমদ আবদুল কাদের বলেন, মুসলমানদের বিরুদ্ধে পরিকল্পিতভাবে সন্ত্রাসের অপবাদ দেওয়া হচ্ছে। ফিলিস্তিনের বিরুদ্ধে ইসরায়েলি হত্যাযঞ্জ চালানো হচ্ছে, অথচ ফিলিস্তিনিরা প্রতিরোধ করার চেষ্টা করলে তাকে সন্ত্রাস বলা হচ্ছে। আজকের মধ্যপ্রাচ্যের সন্ত্রাসের মূল কারণ হচ্ছে অবৈধ রাষ্ট্র ইসরায়েল। পরিকল্পিতভাবে ইহুদিবাদী ইসরায়েলের উস্কানিতে পুরো মধ্যপ্রাচ্যে আজ হানাহানির সৃষ্টি হয়েছে। ঢাকার মাদ্রাসায়ে দারুর রাসাদের শিক্ষা সচিব মাওলানা লিয়াকত আলী বলেন,অতীতে বিভ্রান্ত খারেজি গোষ্ঠী ধর্মের কথা বলে মুসলিম বিশ্বে সন্ত্রাসী কর্মকাণ্ড চালিয়েছিল। বর্তমানেও কোনও কোনও গোষ্ঠী ধর্মের নামে মুসলিম-অমুসলিম নির্বিশেষে নিরীহ মানুষকে হত্যা করছে। অথচ কোরআন-হাদিস তথা মহানবী (সা.)-এর জীবনাদর্শের সঙ্গে এসব সন্ত্রাসী কর্মকাণ্ডের কোনও সম্পর্ক নেই। খেলাফত মজলিস ঢাকা মহানগরীর সাধারণ সম্পাদক অধ্যাপক মাওলানা আজিজুল হকের পরিচালনায় মাহে রবিউল আউয়াল উপলক্ষে এ সেমিনার অনুষ্ঠিত হয়। এতে বক্তব্য রাখেন খেলাফত মজলিসের নায়েবে আমির মাওলানা সৈয়দ মজিবুর রহমান, সিনিয়র যুগ্ম মহাসচিব মাওলানা মুহাম্মদ শফিক উদ্দিন, মাওলানা সৈয়দ ফেরদাউস বিন ইসহাক, জামিয়া শারিয়্যাহ মালিবাগ ও নয়াটোলা কামিল মাদ্রাসার মুহাদ্দিস মাওলানা আবদুস সালাম, মাওলানা আহমদ আলী কাসেমী প্রমুখ।", "url": "https://www.banglatribune.com/country/dhaka/66617/%E0%A6%96%E0%A7%81%E0%A6%A4%E0%A6%AC%E0%A6%BE%E0%A7%9F-%E0%A6%9C%E0%A6%99%E0%A7%8D%E0%A6%97%E0%A6%BF%E0%A6%AC%E0%A6%BE%E0%A6%A6%E0%A7%87%E0%A6%B0-%E0%A6%AC%E0%A6%BF%E0%A6%B0%E0%A7%81%E0%A6%A6%E0%A7%8D%E0%A6%A7%E0%A7%87-%E0%A6%AC%E0%A6%95%E0%A7%8D%E0%A6%A4%E0%A6%AC%E0%A7%8D%E0%A6%AF-%E0%A6%89%E0%A6%AA%E0%A6%B8%E0%A7%8D%E0%A6%A5%E0%A6%BE%E0%A6%AA%E0%A6%A8-%E0%A6%95%E0%A6%B0%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 236, "scraped_at": "2026-02-05T12:57:57.936410"}
{"title": "যাত্রা শুরু করল রেস্টুরেন্ট মিরাকি", "body": "৪ জানুয়ারি রাজধানীর গুলশানে শুরু হলো মিরাকি রেস্টুরেন্টের আনুষ্ঠানিক যাত্রা। এটি রাজধানীর প্রথম ইউরোএশিয়ান রেস্টুরেন্ট। মাননীয় গৃহায়ণ ও গণপূর্তমন্ত্রী ইঞ্জিনিয়ার মোশাররফ হোসেন এমপি প্রধান অতিথি হিসেবে উপস্থিত থেকে উদ্বোধন করেন রেস্টুরেন্টের। অনুষ্ঠানে আরও উপস্থিত ছিলেন মিরাকির চেয়ারপারসন ইয়াসমিন সুলতানা এবং ব্যবস্থাপনা পরিচালক সুমনা আলম। সুসজ্জিত পরিবেশে বৈচিত্র্যময় খাবারের সম্ভার পাবেন নতুন এ রেস্টুরেন্টটিতে। ঠিকানা: ১৮৮ গুলশান এভিনিউ, গুলশান ২, ঢাকা।", "url": "https://www.banglatribune.com/lifestyle/67345/%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE-%E0%A6%B6%E0%A7%81%E0%A6%B0%E0%A7%81-%E0%A6%95%E0%A6%B0%E0%A6%B2-%E0%A6%B0%E0%A7%87%E0%A6%B8%E0%A7%8D%E0%A6%9F%E0%A7%81%E0%A6%B0%E0%A7%87%E0%A6%A8%E0%A7%8D%E0%A6%9F-%E0%A6%AE%E0%A6%BF%E0%A6%B0%E0%A6%BE%E0%A6%95%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল রিপোর্ট", "category": "lifestyle", "language": "bn", "token_count": 60, "scraped_at": "2026-02-05T12:57:59.953280"}
{"title": "প্রাইম ব্যাংক দাবায় অপরাজিত চ্যাম্পিয়ন জিয়া", "body": "প্রাইম ব্যাংক ১৮তম আন্তর্জাতিক রেটিং দাবায় অপরাজিত চ্যাম্পিয়ন হয়েছেন বাংলাদেশ নৌবাহিনীর গ্র্যান্ড মাস্টার জিয়াউর রহমান। আজ বৃহস্পতিবার শেষ রাউন্ডের খেলায় জিয়া ফিদে মাস্টার মোহাম্মদ ফাহাদ রহমানকে হারিয়ে ৯ খেলায় পূর্ণ ৯ পয়েন্ট পেয়ে শিরোপা জয় করেন। শেখ রাসেল মেমোরিয়াল স্পোর্টিং ক্লাবের মাস্টার সোহেল চৌধুরী ৭.৫ পয়েন্ট নিয়ে রানার-আপ হন। সাত পয়েন্ট করে নিয়ে গোল্ডেন স্পোর্টিং ক্লাবের আন্তর্জাতিক মাস্টার আবু সুফিয়ান শাকিল তৃতীয় ও শেখ রাসেল চেস ক্লাবের ফিদে মাস্টার সৈয়দ মাহফুজুর রহমান ইমন চতুর্থ স্থান লাভ করেন।সাড়ে ছয় পয়েন্ট করে নিয়ে পঞ্চম হতে দ্বাদশ স্থান লাভ করেন যথাক্রমে সোনালী ব্যাংক স্পোর্টস ও বিনোদন ক্লাবের মতিউর রহমান মামুন, শেখ রাসেল চেস ক্লাবের শওকত হোসেন পল্লব, সাইফ পাওয়ারটেক চেস ক্লাবের মোহাম্মদ সিরাজুল কবীর, হাসান মেমোরিয়াল চেস ক্লাবের মোহাম্মদ এনায়েত হোসেন, শওকত বিন ওসমান শাওন, হাসান মেমোরিয়ালের গোলাম মোস্তফা ভূঁইয়া, নেবুলা চেস ক্লাবের ফয়সাল হোসেন ও সাইফ পাওয়ারটেকের আনিচুজ্জামান জুয়েল। ছয় পয়েন্ট করে নিয়ে তের হতে একুশতম স্থান অর্জন করেন উতেন, ফিদে মাস্টার মোহাম্মদ ফাহাদ রহমান, মাসুম হোসেন, মুজিবুর রহমান, কাজী মাহবুব আফজাল, ভারতের সক্ষম রাউটেলা, শামসুল কবীর চৌধুরী, আব্দুর রউফ ও মো. শরীয়তউল্লাহ। সাবেক রাষ্ট্রদূত মোহাম্মদ জমির প্রধান অতিথি হিসেবে উপস্থিত থেকে বিজয়ীদের মধ্যে পুরস্কার বিতরণ করেন। অনুষ্ঠানে বিশেষ অতিথি হিসেবে উপস্থিত ছিলেন প্রাইম ব্যাংক লিমিটেডের ডেপুটি ম্যানেজিং ডিরেক্টর হাবিবুর রহমান, বাংলাদেশ দাবা ফেডারেশনের সহ সভাপতি কে এম শহিদউল্যা ও সাধারণ সম্পাদক গাজী সাইফুল তারেক। অনুষ্ঠানে সভাপতিত্ব করেন লিওনাইন চেস ক্লাবের সাধারণ সম্পাদক মঞ্জুর হোসেন জিম্মু। এতে আরও বক্তব্য রাখেন বাংলাদেশ দাবা ফেডারেশনের যুগ্ম সম্পাদক শামীম খান।", "url": "https://www.banglatribune.com/sport/other-sports/67927/%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AE-%E0%A6%AC%E0%A7%8D%E0%A6%AF%E0%A6%BE%E0%A6%82%E0%A6%95-%E0%A6%A6%E0%A6%BE%E0%A6%AC%E0%A6%BE%E0%A7%9F-%E0%A6%85%E0%A6%AA%E0%A6%B0%E0%A6%BE%E0%A6%9C%E0%A6%BF%E0%A6%A4-%E0%A6%9A%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%A8-%E0%A6%9C%E0%A6%BF%E0%A7%9F%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 235, "scraped_at": "2026-02-05T12:58:02.010926"}
{"title": "শুরু হলো বায়োমেট্রিক পদ্ধতিতে সিম রেজিস্ট্রেশন", "body": "আজ ১৬ ডিসেম্বর থেকে বায়োমেট্রিক পদ্ধতিতে সিম রেজিস্ট্রেশন শুরু করতে যাচ্ছে সরকার। পরীক্ষা-নিরীক্ষার মাধ্যমে সব ধরনের জটিলতার অবসানের পর বুধবার থেকে এই পদ্ধতি কার্যকর হচ্ছে। ডাক ও টেলিযোগাযোগ প্রতিমন্ত্রী তারানা হালিম জানান, ‘কিছু জটিলতার যাচাই-বাচাই শেষে সমস্যা কমিয়ে সুন্দরভাবেই আমরা বায়োমেট্রিক সিম রেজিস্ট্রেশন পদ্ধতি চালু করতে যাচ্ছি।’ বৃদ্ধাঙ্গুলের ছাপ নিয়ে সিম রেজিস্ট্রেশন পদ্ধতি চালু করার ক্ষেত্রে বাংলাদেশ হচ্ছে বিশ্বের দ্বিতীয় দেশ। মহান বিজয় দিবসের সকাল ১১টায় বাংলাদেশ টেলিকমিউনিকেশন রেগুলেটরি কমিশনে (বিটিআরসি) একটি অনুষ্ঠানে মাধ্যমে এই কর্মসূচি আনুষ্ঠানিকভাবে চালু করা হবে। মোবাইল ফোন অপারেটরগুলো বায়োমেট্রিক পদ্ধতিতে সিম রেজিস্ট্রেশন সেবা দিতে প্রস্তুত আছে বলে জানিয়েছে তারা। গত ২২ অক্টোবর প্রধানমন্ত্রীর আইসিটি বিষয়ক উপদেষ্টা সজীব ওয়াজেদ জয় নিজের আঙুলের ছাপ দিয়ে রাষ্ট্রীয় মালিকানাধীন মোবাইল ফোন অপারেটর টেলিটকের একটি সিম নিবন্ধনের মধ্যদিয়ে পরীক্ষামূলকভাবে এই পদ্ধতির উদ্বোধন করেন। বর্তমানে বাংলাদেশ টেলিটকসহ ছয়টি মোবাইল ফোন অপারেটর রয়েছে। অন্য অপারেটরগুলো হচ্ছে- গ্রামীণফোন, রবি, এয়ারটেল, বাংলালিংক ও সিটিসেল। সূত্র: বাসস।", "url": "https://www.banglatribune.com/country/62125/%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%B2%E0%A7%8B-%E0%A6%AC%E0%A6%BE%E0%A7%9F%E0%A7%8B%E0%A6%AE%E0%A7%87%E0%A6%9F%E0%A7%8D%E0%A6%B0%E0%A6%BF%E0%A6%95-%E0%A6%AA%E0%A6%A6%E0%A7%8D%E0%A6%A7%E0%A6%A4%E0%A6%BF%E0%A6%A4%E0%A7%87-%E0%A6%B8%E0%A6%BF%E0%A6%AE-%E0%A6%B0%E0%A7%87%E0%A6%9C%E0%A6%BF%E0%A6%B8%E0%A7%8D%E0%A6%9F%E0%A7%8D%E0%A6%B0%E0%A7%87%E0%A6%B6%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 142, "scraped_at": "2026-02-05T12:58:03.929583"}
{"title": "দুঃস্থ শিল্পীদের পুনর্বাসনে শুরু হচ্ছে যাত্রা উৎসব", "body": "বাংলাদেশ যাত্রাশিল্পী উন্নয়ন পরিষদের উদ্যোগে ৫ নভেম্বর থেকে ময়মনসিংহে শুরু হবে ১০ দিনব্যাপী নির্মল যাত্রা উৎসব। লোকসংস্কৃতির অন্যতম মাধ্যম যাত্রাশিল্পের পুনরুদ্ধার ও মর্যাদা প্রতিষ্ঠার লক্ষ্যে এবং দুঃস্থ যাত্রাশিল্পীদের পূনর্বাসনে লক্ষ্যে এই উৎসবের আয়োজন করা হয়েছে। সার্কিট হাউস মাঠ সংলগ্ন জিমনেসিয়ামে আগামী ১৫ নভেম্বর পর্যন্ত প্রতিদিন সন্ধ্যায় যাত্রা অনুষ্ঠিত হবে। উৎসবে সারাদেশ থেকে শিল্পী ও কুশলীরা অংশগ্রহণ করবেন। বুধবার ময়মনসিংহ প্রেসক্লাব মিলনায়তনে এক সংবাদ সম্মেলনের মাধ্যমে এসব তথ্য তুলে ধরেন উদযাপন পর্ষদের আহ্বায়ক অধ্যাপক আমীর আহাম্মদ চৌধুরী রতন। এসময় কবি ফরিদ আহমেদ দুলাল, জেলা মোটর মালিক সমিতির সভাপতি মোমতাজ উদ্দিন মন্তা, প্রেসক্লাব সাধারণ সম্পাদক আতাউল করিম খোকন ও সদস্য সচিব শাহ মোহাম্মদ আলীসহ নির্মল যাত্রা উৎসব উদযাপন পর্ষদের নেতারা উপস্থিত ছিলেন।", "url": "https://www.banglatribune.com/country/58839/%E0%A6%A6%E0%A7%81%E0%A6%83%E0%A6%B8%E0%A7%8D%E0%A6%A5-%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80%E0%A6%A6%E0%A7%87%E0%A6%B0-%E0%A6%AA%E0%A7%81%E0%A6%A8%E0%A6%B0%E0%A7%8D%E0%A6%AC%E0%A6%BE%E0%A6%B8%E0%A6%A8%E0%A7%87-%E0%A6%B6%E0%A7%81%E0%A6%B0%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ময়মনসিংহ প্রতিনিধি ।।", "category": "country", "language": "bn", "token_count": 110, "scraped_at": "2026-02-05T12:58:05.933756"}
{"title": "আলাদা ভূমি কমিশনের দাবিতে আদিবাসীদের লংমার্চ শুরু", "body": "আলাদা ভূমি কমিশন গঠনের দাবিতে চাঁপাইনবাবগঞ্জের নাচোল থেকে রাজশাহী বিভাগীয় কমিশনারের কার্যালয় অভিমুখে লংমার্চ কর্মসূচি শুরু করেছে আদিবাসীরা। রবিবার দুপুর ১২টার দিকে নাচোল বাসস্ট্যান্ড থেকে দুই দিনব্যাপি এই লংমার্চ শুরু হয়। কর্মসূচির উদ্বোধন করেন ন্যাপ ঐক্যের সভাপতি পঙ্কজ ভট্টাচার্য। এসময় জাতীয় আদিবাসী পরিষদের সভাপতি রবীন্দ্রনাথ সরেন, প্রেসিডিয়াম সদস্য অনীল মারান্ডি, সাংগঠনিক সম্পাদক বিমল রাজেয়ারসহ আদিবাসী নেতারা উপস্থিত ছিলেন। সেখানে বক্তারা বলেন, সমতলের আদিবাসীরা ভূমিকেন্দ্রীক বিরোধের কারণে অত্যাচার-নির্যাতনের শিকার হচ্ছে। তাদের হত্যা করা হচ্ছে, ধর্ষণ করা হচ্ছে। ভূমি থেকে উচ্ছেদ করে তাদের দেশ থেকেও বিতাড়িত করা হচ্ছে। জাল দলিল তৈরি করে আদিবাসীদের হাজার হাজার বিঘা জমি দখল করে নেওয়া হয়েছে। আলাদা ভূমি কমিশন গঠন ছাড়া এই সমস্যার সমাধান হবে না। বক্তারা আরও বলেন, বাংলাদেশের স্বাধীনতা অর্জনে আদিবাসীরাও রক্ত দিয়েছে। তারাও মুক্তিযুদ্ধ করেছে। কাজেই এই দেশে আদিবাসীদেরও সমান অধিকার ও গুরুত্ব দিতে হবে। বর্তমান সরকার নির্বাচনের আগে তাদের ইশতেহারে আদিবাসীদের সাংবিধানিক স্বীকৃতি দেওয়াসহ আলাদা ভূমি কমিশন গঠনের প্রতিশ্রুতি দিয়েছিল। কিন্তু দুইবারে সাত বছর ক্ষমতায় থাকলেও সেই প্রতিশ্রুতি বাস্তবায়ন করেনি। নাচোল থেকে শুরু হয়ে লংমার্চটি আমনূরা-গোদাগাড়ী হয়ে রাজাবাড়িতে রাত্রীযাপন করবে। পরদিন সেখান থেকে লংমার্চ শুরু হয়ে কাশিয়াডাঙ্গায় পথসভা শেষে রাজশাহী বিভাগীয় কমিশনারের কার্যালয়ের সামনে সমাবেশের মাধ্যমে শেষ হবে। এর আগে লংমার্চ সফল করতে সকাল ১০টা থেকে নাচোল ও আশপাশের জেলা থেকে আসা আদিবাসীরা নাচোল বাসস্ট্যান্ড এলাকায় সমবেত হতে থাকে। পরে আদিবাসী নেতারা তাদের দাবি দাওয়া নিয়ে ঘণ্টাব্যাপী সমাবেশ করে। লংমার্চ কর্মসূচির সঙ্গে একাত্মতা ঘোষণা করেন বিভিন্ন সংগঠনের নেতারা।", "url": "https://www.banglatribune.com/country/59036/%E0%A6%86%E0%A6%B2%E0%A6%BE%E0%A6%A6%E0%A6%BE-%E0%A6%AD%E0%A7%82%E0%A6%AE%E0%A6%BF-%E0%A6%95%E0%A6%AE%E0%A6%BF%E0%A6%B6%E0%A6%A8%E0%A7%87%E0%A6%B0-%E0%A6%A6%E0%A6%BE%E0%A6%AC%E0%A6%BF%E0%A6%A4%E0%A7%87-%E0%A6%86%E0%A6%A6%E0%A6%BF%E0%A6%AC%E0%A6%BE%E0%A6%B8%E0%A7%80%E0%A6%A6%E0%A7%87%E0%A6%B0-%E0%A6%B2%E0%A6%82%E0%A6%AE%E0%A6%BE%E0%A6%B0%E0%A7%8D%E0%A6%9A", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁপাইনবাবগঞ্জ প্রতিনিধি।।", "category": "country", "language": "bn", "token_count": 225, "scraped_at": "2026-02-05T12:58:08.155607"}
{"title": "দুর্বৃত্তের গুলিতে আহত আ.লীগ কর্মীর মৃত্যু", "body": "জামালপুরের সরিষাবাড়িতে দুর্বৃত্তের গুলিতে আহত আওয়ামী লীগ কর্মী মোজাফফর হোসেন মণ্ডল মারা গেছেন। ময়মনসিংহ মেডিক্যাল কলেজ হাসপাতালে বুধবার ভোর ৬টায় চিকিৎসাধীন অবস্থায় তার মৃত্যু হয়।সরিষাবাড়ি থানার ভারপ্রাপ্ত কর্মকর্তা (ওসি) বিল্লাল উদ্দিন মৃত্যুর বিষয়টি নিশ্চিত করেছেন। এর আগে শুক্রবার রাতে একই ঘটনায় ডোয়াইল ইউনিয়নের ১ নং ওয়ার্ড আওয়ামী লীগ সভাপতি আব্দুল হানিফ নিহত হন। এসময় গুলিবিদ্ধ হন আওয়ামী লীগ কর্মী মোজাফফর হোসেন মণ্ডল। পরে রাতেই তাকে ময়ময়নসিংহ মেডিক্যাল কলেজ হাসপাতালে ভর্তি করা হয়।/জেবি/এনএস/", "url": "https://www.banglatribune.com/country/64149/%E0%A6%A6%E0%A7%81%E0%A6%B0%E0%A7%8D%E0%A6%AC%E0%A7%83%E0%A6%A4%E0%A7%8D%E0%A6%A4%E0%A7%87%E0%A6%B0-%E0%A6%97%E0%A7%81%E0%A6%B2%E0%A6%BF%E0%A6%A4%E0%A7%87-%E0%A6%86%E0%A6%B9%E0%A6%A4-%E0%A6%86.%E0%A6%B2%E0%A7%80%E0%A6%97-%E0%A6%95%E0%A6%B0%E0%A7%8D%E0%A6%AE%E0%A7%80%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জামালপুর প্রতিনিধি", "category": "country", "language": "bn", "token_count": 72, "scraped_at": "2026-02-05T12:58:10.076142"}
{"title": "ছাগল মারার অভিযোগে পিটিয়ে হত্যা", "body": "চাঁপাইনবাবগঞ্জের শিবগঞ্জে ছাগল মেরে ফেলার অভিযোগ কেন্দ্র করে এক ব্যক্তিকে পিটিয়ে হত্যা করা হয়েছে। মঙ্গলবার রাতে উপজেলার দূর্লভপুর ইউনিয়নে এই ঘটনা ঘটে। বিষয়টি নিশ্চিত করেন শিবগঞ্জ থানার উপ-পরিদর্শক (এসআই ) শহিদুল ইসলাম। তিনি জানান, উপজেলার দূর্লভপুর ইউনিয়নের ডাকাতপাড়া গ্রামের এক ভুট্টা ক্ষেতে একটি মৃত ছাগল পাওয়া যায়। ছাগলটির মালিক হুমায়ন কবির অভিযোগ করেন, মুনসুর তার ছাগল মেরে ফেলেছে। এ নিয়ে দুই পক্ষ মঙ্গলবার রাতে সালিশে বসে। এ সময় মুনসুর ও তার পক্ষ বিষয়টি অস্বীকার করলে হুমায়নের ছেলে পারুল, জিয়ারুলসহ কয়েকজন তাদের উপর হামলা চালায়। গুরুত্বর আহত হয়ে ঘটনাস্থলেই মারা যায় মুনসুর। এ সময় আহত হয় আতাউর, আনিসুর ও তোজাম্মেলসহ আরও তিনজন। এসআই শহিদুল ইসলাম জানান, নিহতের লাশ উদ্ধার করে ময়নাতদন্তের জন্য চাঁপাইনবাবগঞ্জ সদর আধুনিক হাসপাতালে মর্গে পাঠানো হয়েছে।", "url": "https://www.banglatribune.com/country/58982/%E0%A6%9B%E0%A6%BE%E0%A6%97%E0%A6%B2-%E0%A6%AE%E0%A6%BE%E0%A6%B0%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চাঁপাইনবাবগঞ্জ প্রতিনিধি।।", "category": "country", "language": "bn", "token_count": 118, "scraped_at": "2026-02-05T12:58:11.986828"}
{"title": "তৈলাক্ত ত্বকের যত্নে টোনার", "body": "ত্বকের সুস্থতার জন্য নিয়মিত টোনিং করা এবং ময়েশ্চারাইজার লাগানো খুবই গুরুত্বপূর্ণ। টোনিং ত্বককে উজ্জ্বল ও টানটান করে। বিশেষ করে তৈলাক্ত ত্বকের জন্য টোনিং এর কোনও বিকল্প নেই। তৈলাক্ত ত্বকের যত্নে কয়েকটি প্রাকৃতিক টোনার সম্পর্কে জেনে নিন- পুদিনা পাতা গরম পানিতে পুদিনা পাতা দিন। ঠাণ্ডা হলে দ্রবণটি ত্বকে লাগিয়ে কিছুক্ষণ পর ধুয়ে ফেলুন। এটি টোনার হিসেবে চমৎকার কাজ করবে। ত্বকের মরা চামড়া দূর করতেও সাহায্য করবে এই টোনার। অ্যালোভেরা অ্যালোভেরার জেল ত্বকে লাগিয়ে রাখুন কিছুক্ষণ। ঠাণ্ডা পানিতে ধুয়ে ফেলুন মুখ। এই টোনার ত্বকের রোদে পোড়া দাগ দূর করবে। টমাটো সমপরিমাণ টমাটোর রস ও মধু একসঙ্গে মেশান। মিশ্রণটি ত্বকে লাগিয়ে রাখুন। শুকিয়ে গেলে ধুয়ে ফেলুন। প্রাকৃতিকভাবে ত্বক উজ্জ্বল হবে। চট করে ত্বক টোনিং করার জন্য ঠাণ্ডা পানি ব্যবহার করতে পারেন। মুখে ঠাণ্ডা পানির ঝাপটা দিন। বরফের টুকরাও ঘষতে পারেন টোনিং-এর জন্য। সমপরিমাণ ভিনেগার ও পানি মেশান। দ্রবণে তুলা ভিজিয়ে ত্বকে চেপে নিন। নিয়মিত করলে ত্বকের জৌলুস ফিরে আসবে।", "url": "https://www.banglatribune.com/lifestyle/65383/%E0%A6%A4%E0%A7%88%E0%A6%B2%E0%A6%BE%E0%A6%95%E0%A7%8D%E0%A6%A4-%E0%A6%A4%E0%A7%8D%E0%A6%AC%E0%A6%95%E0%A7%87%E0%A6%B0-%E0%A6%AF%E0%A6%A4%E0%A7%8D%E0%A6%A8%E0%A7%87-%E0%A6%9F%E0%A7%8B%E0%A6%A8%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 146, "scraped_at": "2026-02-05T12:58:14.092956"}
{"title": "ডিএসইতে লেনদেনে কমেছে ২৫%", "body": "বুধবার ডিএসইতে সবগুলো মূল্য সূচক কমেছে। পাশাপাশি টাকার অঙ্কে লেনদেনের পরিমাণ নেমে আসে ৪০০ কোটি টাকার নিচে। এর পরিমাণ আগের দিনের তুলনায় ২৫ দশমিক ০৭ শতাংশ কম।অপর বাজার সিএসইতে সবগুলো মূল্য সূচক কমলেও টাকার অঙ্কে লেনদেনে আগের দিনের তুলনায় কমেছে ২৬ দশমিক ৫৫ শতাংশ।এ ছাড়া, ডিএসইতে প্রায় সমসংখ্যক কোম্পানির শেয়ার দর বেড়েছে ও কমেছে। তবে, সিএসইতে অধিকাংশ কোম্পানির শেয়ার দর বেড়েছে। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) বুধবার ডিএসইএক্স সূচক কমেছে প্রায় ৫ পয়েন্ট। ফলে দিনের লেনদেন শেষে সূচকটি নেমে আসে ৪ হাজার ৫৮৮ পয়েন্টে। ডিএসইএস বা শরীয়াহ সূচক ১ পয়েন্ট কমে অবস্থান করছে ১ হাজার ১০২ পয়েন্টে। আর ৩ পয়েন্ট কমে ডিএস৩০ সূচক রয়েছে ১ হাজার ৭৪০ পয়েন্টে।এ দিন ডিএসইতে ৩২২টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১৩৮টির, কমেছে ১৩৯টির এবং অপরিবর্তিত রয়েছে ৪৫টির। বুধবার ডিএসইতে লেনদেন কমেছে ১৩১ কোটি ৮৬ লাখ টাকা। এ দিন বাজারে লেনদের হয়েছে ৩৯৪ কোটি ৩৯ লাখ টাকা। মঙ্গলবার লেনদেন হয়েছিল ৫২৬ কোটি ২৫ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো তিতাস গ্যাস, বেক্সিমকো, এমারেল্ড অয়েল, এসিআই, বেক্সিমকো ফার্মা, সাইফ পাওয়ারটেক, কাশেম ড্রাইসেলস, কেডিএস অ্যাক্সেসরিজ, আফতাব অটো এবং ইউনাইটেড কমার্শিয়াল ব্যাংক। চট্টগ্রাম স্টক একচেঞ্জে (সিএসই) বুধবার সার্বিক সূচক সিএএসপিআই কমেছে ৯ পয়েন্ট। ফলে দিনের লেনদেন শেষে সূচকটি নেমে আসে ১৩ হাজার ৯৮৫ পয়েন্টে। এ ছাড়া, সিএসইএক্স ৫ এবং সিএসই৩০ সূচক ৩ পয়েন্ট কমেছে। এ দিন সিএসইতে ২৩৩টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১০৮টির, কমেছে ৯৫টির এবং অপরিবর্তিত রয়েছে ৩০টির। বুধবার সিএসইতে লেনদেন কমেছে ৬ কোটি ৮৭ লাখ টাকা। এ দিন বাজারে ৩২ কোটি ৭৫ লাখ টাকার শেয়ার লেনদেন হয়েছে। মঙ্গলবার লেনদেন হয়েছিল ২৫ কোটি ৮৮ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো এসিআই, বেক্সিমকো ফার্মা, তিতাস গ্যাস, বেক্সিমকো এবং বেঙ্গল উইন্ডসর থার্মোপ্লাস্টিক।", "url": "https://www.banglatribune.com/business/63953/%E0%A6%A1%E0%A6%BF%E0%A6%8F%E0%A6%B8%E0%A6%87%E0%A6%A4%E0%A7%87-%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8%E0%A7%87-%E0%A6%95%E0%A6%AE%E0%A7%87%E0%A6%9B%E0%A7%87-%E0%A7%A8%E0%A7%AB%25", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 294, "scraped_at": "2026-02-05T12:58:16.125646"}
{"title": "চরফ্যাশনে পিএসসি পরীক্ষার উত্তরপত্র নিয়ে নানা অভিযোগ", "body": "ভোলার চরফ্যাশনে প্রাথমিক বিদ্যালয়ের সমাপনী (পিএসসি) পরীক্ষার উত্তরপত্রে গত বছরের মত এবারও কোড ত্রুটিসহ নানা ধরনের ঘাপলার অভিযোগ উঠেছে। লাখ লাখ টাকা হাতিয়ে নেওয়ার উদ্দেশ্যে ইচ্ছাকৃতভাবে সংশ্লিষ্ট কর্তৃপক্ষ এই কাজ করেছে বলে অভিভাবকদের অভিযোগ । এই বছরের সদ্য সমাপ্ত সমাপনী পরীক্ষার বেশ কিছু উত্তরপত্রে কোড নাম্বার না দিয়ে অন্য উপজেলায় পাঠিয়ে দেওয়া হয়েছে মূল্যায়নের জন্য। আবার কিছু উত্তরপত্রের উপরের অংশ ছেঁড়া হয়নি। সংশ্লিষ্ট কর্তৃপক্ষের দাবি ভুলবশত এটি হয়েছে।আ. রহিম,আ. কাদের,ওবায়দুল্লাহসহ বেশ কয়েকজন অভিবাবক অভিযোগ করে বলেন, চরফ্যাশন উপজেলার প্রাথমিক শিক্ষা অফিসারের যোগসাজসে একটি চক্র প্রাথমিক সমাপনী পরীক্ষার উত্তরপত্র মূল্যায়নের সময় লাখ লাখ টাকা হাতিয়ে নেওয়ার চেষ্টা করছে। এর আগেও একই পদ্ধতিতে তারা উত্তরপত্র চিহ্নিত করেছেন। তারই অংশ হিসেবে ইংরেজির চারশ উত্তর পত্রে কোড নম্বর দেওয়া হয়নি এবং কোড নম্বর দেওয়া উত্তরপত্রের উপরের অংশ (ওএমআর) ছেঁড়া হয়নি। উত্তরপত্রগুলো দৌলতখান উপজেলায় আসার পর বিষয়টি জানা যায়। পরে চরফ্যাশন উপজেলা শিক্ষা অফিসার জালাল আহম্মেদসহ ওই চক্রের সদস্যরা এসে কোড নম্বর লিখে দিয়েছে এবং ওএমআর ছিঁড়ে নিয়েছে। আর এই ফাঁকে যা করার তাই করা হয়েছে। এ ব্যাপারে চরফ্যাশন উপজেলা শিক্ষা অফিসার জালাল আহম্মদের কা1ছে জানতে চাইলে তিনি বলেন,‘ এ বিষয়ে পরে কথা বলবো।’ তবে দৌলতখান উপজেলার শিক্ষা অফিসার শাহাবুদ্দিন বখতিয়ার জানান,এটা হয়তো ভুলবশত হয়েছে। পরে চরফ্যাশন উপজেলা শিক্ষা অফিসার এসে তা সংশোধন করেছেন। জেলা শিক্ষা অফিসার সাইয়াদুজ্জামান বলেন, ‘এ বিষয়টি সম্পর্কে আমার সঠিক জানা নাই। এটি দৌলতখান ও চরফ্যাশন শিক্ষা অফিসারের বিষয়,তাদের সঙ্গে কথা বলে নিন। ’ উল্লেখ্য গত বছর একই প্রক্রিয়ায় অর্থবাণিজ্য করতে গিয়ে ধরা পড়ার পর বিভিন্ন পত্রিকায় শিক্ষকদের উত্তরপত্র বাণিজ্য সংবাদ প্রকাশের পর জেলা প্রাথমিক শিক্ষা কর্মকর্তার নির্দেশে তদন্ত সাপেক্ষে চার শিক্ষককে সাময়িক বহিস্কার করা হয়েছে।", "url": "https://www.banglatribune.com/country/60507/%E0%A6%9A%E0%A6%B0%E0%A6%AB%E0%A7%8D%E0%A6%AF%E0%A6%BE%E0%A6%B6%E0%A6%A8%E0%A7%87-%E0%A6%AA%E0%A6%BF%E0%A6%8F%E0%A6%B8%E0%A6%B8%E0%A6%BF-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0-%E0%A6%89%E0%A6%A4%E0%A7%8D%E0%A6%A4%E0%A6%B0%E0%A6%AA%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%A8%E0%A6%BE%E0%A6%A8%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ভোলা প্রতিনিধি", "category": "country", "language": "bn", "token_count": 255, "scraped_at": "2026-02-05T12:58:18.238971"}
{"title": "মাহির সঙ্গে কে: বন্ধু, প্রেমিক নাকি স্বামী!", "body": "‘কেমন ছেলেকে জীবনসঙ্গী হিসেবে চান’- হালের এক নম্বর নায়িকা মাহিকে বহুবার এ প্রশ্নের সম্মুখীন হতে হয়েছে। উত্তরে মাহি বরাবরই বলেছেন, ‘কালো বর্ণ এবং দাঁত বাঁকা ছেলে আমার পছন্দ’! এতটুকু বললেও কখনও বলেননি প্রেমের কথা কিংবা প্রেমিকের নাম-ঠিকানা। চলচ্চিত্র জগতের মানুষজন তার এ উত্তরটিকে পাগলামি হিসেবে দেখতেন। তবে আজ শনিবার থেকে বিষয়টিকে ‘পাগলামি’ হিসেবে দেখার সুযোগ নেই। কারণ মাহির সেই কাঙ্ক্ষিত ‘কালো বর্ণ এবং দাঁত বাঁকা ছেলেটি’র মোড়ক উন্মোচন হয়ে গেছে। মাহি নিজেই তার পছন্দের মানুষের ছবি প্রকাশ করেছেন ফেসবুকে। যদিও ছবির সঙ্গে স্পষ্ট করে কিছু লেখেননি। তবে যেটুকু লিখেছেন- তাতে তার কথা ও ছবি মিলে গেছে হুবহু। শুক্রবার রাত ৩টা ৫৯ মিনিটে মাহি একটি হাসিমুখের ‘ক্লোজ-আপ’ ছবি প্রকাশ করেন। যে ছবির ক্যাপশনে লেখেন, ‘দাঁতগুলো কিন্তু ব্যকা (বাঁকা) আছে’। এসময়ে একই মানুষের সঙ্গে তোলা ঘনিষ্ঠ সেলফি মাহি তার প্রোফাইল ছবি হিসেবে ব্যবহার করেন। আর এই দুই ছবি নিয়ে শেষ রাত থেকে এখনও অন্তর্জাল দুনিয়ায় চলছে হাজার জল্পনা-কল্পনা। ছবিটির ক্যাপশনে মাহি ছেলেটির নাম পরিচয় উল্লেখ না করলেও বিভিন্ন সূত্রে জানা গেছে, ছেলেটির নাম শাওন শাহরিয়ার। তিনি স্টামফোর্ড বিশ্ববিদ্যালয়ে পড়াশোনা করেন। মাহির সঙ্গে তার পরিচয় প্রায় চার বছরের। তারা একে অপরকে ভালোবাসেন। শাওন শাহরিয়ার ও মাহির ফেসবুক ওয়ালে ঘুরে দুজনের আরও বেশকিছু ঘনিষ্ঠ ছবি পাওয়া গেছে। দুজনের পরিচিত বন্ধুদের কমেন্ট থেকে স্পষ্ট হওয়া যায়- দীর্ঘ প্রেমের বিষয়টি। শাহরিয়ারের আইডি থেকে জন্মদিনের একটি কার্ড পোস্ট করা হয় গত ২৫ অক্টোবর। কার্ডটিতে লেখা ছিল, ‘অগ্রিম জন্মদিনের শুভেচ্ছা আমার লাভলি বউ’। উল্লেখ্য, মাহির জন্মদিন ২৭ অক্টোবর। মাহির বেশ কিছু ঘনিষ্ঠ সূত্র বলছে, তারা দুজনে এরমধ্যে বিয়েও করেছেন। আবার কিছু সূত্র বলছে, না বিয়ে নয়, তারা দুজন শুধুই প্রেম করছেন। তবে বিয়ে কিংবা প্রেম যাই হোক- তাদের মাঝে ভালোবাসার সম্পর্ক আছে, এটা কোনও সূত্রই অস্বীকার করেননি। তবে শাওন শাহরিয়ার নামের মানুষটি তার বন্ধু, প্রেমিক নাকি স্বামী- এ ব্যাপারে মাহির কোনও স্পষ্ট বক্তব্য পাওয়া যায়নি। কারণ সকাল থেকে তিনি মুঠোফোনের কল ধরছেন না।", "url": "https://www.banglatribune.com/entertainment/62959/%E0%A6%AE%E0%A6%BE%E0%A6%B9%E0%A6%BF%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%95%E0%A7%87-%E0%A6%AC%E0%A6%A8%E0%A7%8D%E0%A6%A7%E0%A7%81-%E0%A6%AA%E0%A7%8D%E0%A6%B0%E0%A7%87%E0%A6%AE%E0%A6%BF%E0%A6%95-%E0%A6%A8%E0%A6%BE%E0%A6%95%E0%A6%BF-%E0%A6%B8%E0%A7%8D%E0%A6%AC%E0%A6%BE%E0%A6%AE%E0%A7%80", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আহমেদ জামান শিমুল", "category": "entertainment", "language": "bn", "token_count": 295, "scraped_at": "2026-02-05T12:58:20.490203"}
{"title": "ব্যাটম্যান না সুপারম্যান: কার সঙ্গে ওয়ান্ডার উইমেন?", "body": "তারা তিনজনই সুপারহিরো। আলাদা-আলাদা পৃথিবীকে অশুভ শক্তির হাত থেকে রক্ষা করেছে বহুবার। কমিক জগত জয় করে রূপালি পর্দায়ও দর্শকদের মন জয় করেছেন। বুঝেই গেছেন কাদের কথা বলা হচ্ছে- ব্যাটম্যান, সুপারম্যান আর ওয়ান্ডার উইমেন। আগামী বছর ডিসি কমিকসের এই ত্রয়ী সুপারহিরোকে দেখা যাবে একসঙ্গে।২০১৩ সালে মুক্তি পাওয়া ‘ম্যান অব স্টিল’ ছবির সিক্যুয়াল হিসাবে এই তিন সুপারহিরোকে একসঙ্গে নিয়ে আসছে ‘ব্যাটম্যান ভার্সেস সুপারম্যান: ডন অব জাস্টিস’ শিরোনামে। এতদিন জানা গেছে ‘জ্যাক স্নাইডারে’র এ সিনেমায় দুই সুপারহিরো একে অপরের মুখোমুখি হচ্ছেন। দুজনকে এক সিনেমায় নিয়ে আসাটা সিনেমাপ্রিয় মানুষের জন্য চমকই। কিন্তু আরও বড় চমক আসল সিনেমাটির দ্বিতীয় ট্রেলার মুক্তির পর। কারণ, দুই ‘ম্যান’ এর সঙ্গে থাকছে ‘ওয়ান্ডার উইমেন’ও।বুধবার ছবিটির প্রধান চরিত্র বেন অ্যাফ্লেক দ্বিতীয় ট্রেলারটি জিম্মি কিম্মেলের লাইভশোতে প্রকাশ করেন। দ্বিতীয় ট্রেলার দেখে সবচেয়ে বেশি আলোচনায় আসছে কার সঙ্গে সিনেমায় জুটি বাঁধছেন ওয়ান্ডার উইম্যান? ব্যাটম্যান না সুপারম্যান? যদিও ট্রেলারে বিষয়টি সম্পর্কে এখনও ধারণা পাওয়া যাচ্ছে না। প্রথম ট্রেলারের শেষ দৃশ্যে ছিল দুই সুপারহিরো একে অপরের বিপক্ষে লড়াইয়ে নেমেছে। কিন্তু দ্বিতীয় ট্রেলারে লড়াইয়ের বেশ কিছু দৃশ্য দেখা যায়। শেষ হয় জেসে আইসেনবার্গের লেক্স লুথর এর ইঞ্জিনিয়ারিংয়ে নির্মিত ‘পৃথিবীর ইতিহাসে সবচেয়ে বড় গ্ল্যাডিয়েটর লড়াই’-এর একটি দৃশ্য দিয়ে। শেষ দৃশ্যে গাল গ্যাডট অভিনীত ওয়ান্ডার উইমেনকে লড়াইয়ের ময়দানে উপস্থিত হতে দেখা যায়। তার উপস্থিতি দর্শকদের মতো চমকে দেয় দুই সুপারহিরোকেও। সুপারম্যান-ব্যাটম্যানকে প্রশ্ন করেন, ‘সে কি তোমার সঙ্গে?’ জবাবে ব্যাটম্যান জানায়, ‘আমি ভেবেছিলাম সে তোমার সঙ্গে!’ তিন মিনিটের নতুন এই ট্রেলার শুরু হয় গোথামের পার্টিতে ব্যাটম্যানেরসঙ্গে সুপারম্যানের সাক্ষাতের মধ্য দিয়ে। শুরুটা খুব আনন্দের ছিল না। এ সময় সুপারম্যান ব্যাটম্যানকে বলতে দেখা যায়, ‘তোমাদের শহরে নাগরিক স্বাধীনতাকে ধ্বংস করা হচ্ছে। লোকজন আতঙ্কে বাস করছে।’ জবাবে ব্যাটম্যান বলে, ‘যারা নিজেদের আইনের উর্ধ্বে মনে করে ডেইলি প্ল্যানেট তাদের সমালোচনা করে- এটাকে কি কিছুটা ভণ্ডামিপূর্ণ বলে তোমার মনে হয় না?’ ছবিতে ব্যাটম্যান চরিত্রে অভিনয় করছেন ব্রুস ওয়েইন, সুপারম্যান চরিত্রে ক্লার্ক। এটি আগামী বছর মার্চে মুক্তি পাবে। প্রথম ট্রেলারের পর দ্বিতীয়টি ছবি পিপাসুদের আগ্রহ আরও বাড়িয়ে দিয়েছে। নিজেরে ঝুলিতে আরও কী কী চমক রেখেছেন জ্যাক স্নাইডার তা জানার জন্য অপেক্ষা করতেই হচ্ছে দর্শকদের।", "url": "https://www.banglatribune.com/entertainment/61873/%E0%A6%AC%E0%A7%8D%E0%A6%AF%E0%A6%BE%E0%A6%9F%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%A8%E0%A6%BE-%E0%A6%B8%E0%A7%81%E0%A6%AA%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8-%E0%A6%95%E0%A6%BE%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%93%E0%A7%9F%E0%A6%BE%E0%A6%A8%E0%A7%8D%E0%A6%A1%E0%A6%BE%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক।।", "category": "entertainment", "language": "bn", "token_count": 320, "scraped_at": "2026-02-05T12:58:22.426780"}
{"title": "এবার ঘোষণা আসছে দীপিকা-রণবীরের!", "body": "বলিউড তারকা রণবীর সিং এবং দীপিকা পাড়ুকোনের সম্পর্কের রসায়ন নিয়ে অনেকদিন ধরেই গুঞ্জন চলছে বলিউড পাড়ায়। তবে বিষয়টি নিয়ে এ দুই তারকার মুখে ‘হ্যাঁ’ বা ‘না ’ কিছুই শোনা যায়নি।দুজনের পক্ষ থেকে কখনও নিজেদের সম্পর্কের ঘোষণা দেওয়া হয়নি। তবে তাদের প্রণয়ের পক্ষে যথেষ্ট জোরালো তথ্যপ্রমাণ আছে।বলিউড লাইফ ডটকমের তথ্য যদি সঠিক হয়, তাহলে রণবীর সিং এবং দীপিকা পাড়ুকোন দু’জনই আনুষ্ঠানিকভাবে তাদের সম্পর্কের ঘোষণা দিতে যাচ্ছেন। ২০১৬ সালের ফেব্রুয়ারিতে তাদের আংটিবদল হবে। এর আগে শোনা গিয়েছিল, প্রকাশ্যে নিজেদের সম্পর্কের ঘোষণা দিতে পারিবারিক সম্মতির জন্য অপেক্ষা করছেন দীপিকা-রণবীর।রণবীরের পরিবারের দীপিকা আগে থেকেই প্রিয়জন। তবে বাধ সাধে দিপীকার পরিবার। প্রথমে তাদের দিক থেকে এ সম্পর্কের ব্যাপারে পুরোপুরি সমর্থন পাওয়া যায়নি। সূত্রটি জানিয়েছে, পরে অবশ্য দুই পরিবারের মধ্যেই বিষয়টি মিটমাট হয়। সূত্র: টাইমস অব ইন্ডিয়া।", "url": "https://www.banglatribune.com/entertainment/65147/%E0%A6%8F%E0%A6%AC%E0%A6%BE%E0%A6%B0-%E0%A6%98%E0%A7%8B%E0%A6%B7%E0%A6%A3%E0%A6%BE-%E0%A6%86%E0%A6%B8%E0%A6%9B%E0%A7%87-%E0%A6%A6%E0%A7%80%E0%A6%AA%E0%A6%BF%E0%A6%95%E0%A6%BE-%E0%A6%B0%E0%A6%A3%E0%A6%AC%E0%A7%80%E0%A6%B0%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 121, "scraped_at": "2026-02-05T12:58:24.309274"}
{"title": "দেবীগঞ্জের বিলুপ্ত ছিটমহলের ১৪৭ জন ভারত যাচ্ছেন", "body": "পঞ্চগড় জেলার দেবীগঞ্জ উপজেলার বিলুপ্ত কোটভাজনী ও বালাপাড়া ছিটমহলের ২৮টি পরিবারের ১৪৭ সদস্য স্থায়ীভাবে ভারত যাচ্ছেন। সোমবার সকাল সাড়ে ৯টায় দেবীগঞ্জ উপজেলার টেপ্রিগঞ্জ ইউনিয়নের গাজোকাঠি হাইস্কুল মাঠে চেকিং ও লোডিং পয়েন্ট থেকে ৪টি বাস ও ৭টি ট্রাকে মালামালসহ তারা রওয়ানা দেন। নীলফামারীর ডোমার উপজেলার চিলাহাটি ডাঙ্গাপাড়া সীমান্ত থেকে বহরটি বেলা সাড়ে ১১টার দিকে আব্দুর রউফ সরকারি প্রাথমিক বিদ্যালয়ে এসে পৌঁছেন। হাইস্কুল মাঠে প্রয়োজনীয় কার্যক্রম শেষে পঞ্চগড়ের অতিরিক্ত জেলা ম্যাজিস্ট্রেট মোহাম্মদ গোলাম আজম বাংলাদেশে নিযুক্ত ভারতীয় হাইকমিশনের ফাস্ট সেক্রেটারি রমা কান্ত গুপ্তের হাতে তাদের হস্তান্তর করেন। পরে দেবীগঞ্জ উপজেলা নির্বাহী অফিসার মো. শফিকুল ইসলাম বিজিবি ও কাস্টমস কর্তৃপক্ষ গাড়িবহরটি নিয়ে চিলাহাটি সীমান্তের আব্দুর রউফ সরকারি প্রাথমিক বিদ্যালয়ে যাবেন। সেখানে ইমিগ্রেশনের প্রয়োজনীয় কার্যক্রম শেষ করে তাদের চিলাহাটি-হলদিবাড়ি সীমান্ত পথ দিয়ে ভারতীয় কর্তৃপক্ষের কাছে হস্তান্তর করবে। এর আগে রবিবার বিকেলে প্রয়োজনীয় মালামালসহ তাদের গাজোকাঠি বাজার এলাকায় স্থাপিত চেকিং ও লোডিং পয়েন্টে আনা হয়। কাস্টমস ও বিজিবি কর্তৃপক্ষের চেকিং কার্যক্রমের পর সেখানে তাদের রাতে থাকার ব্যবস্থা করা হয়। উল্লেখ্য, গত ২২ নভেম্বর পঞ্চগড় জেলার ৩৬টি ছিটমহল থেকে প্রথম দফায় ৪৮ জন নাগরিক স্থায়ীভাবে বসবাসের জন্য ভারতে যান।", "url": "https://www.banglatribune.com/country/59007/%E0%A6%A6%E0%A7%87%E0%A6%AC%E0%A7%80%E0%A6%97%E0%A6%9E%E0%A7%8D%E0%A6%9C%E0%A7%87%E0%A6%B0-%E0%A7%A7%E0%A7%AA%E0%A7%AD-%E0%A6%9C%E0%A6%A8-%E0%A6%AD%E0%A6%BE%E0%A6%B0%E0%A6%A4-%E0%A6%AF%E0%A6%BE%E0%A6%9A%E0%A7%8D%E0%A6%9B%E0%A7%87%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "পঞ্চগড় প্রতিনিধি॥", "category": "country", "language": "bn", "token_count": 173, "scraped_at": "2026-02-05T12:58:26.251799"}
{"title": "চুয়াডাঙ্গা মুক্ত দিবস পালিত", "body": "আজ ৭ ডিসেম্বর চুয়াডাঙ্গা মুক্ত দিবস। ১৯৭১ সালের এই দিনে চুয়াডাঙ্গা জেলা পাকিস্তানি হানাদার মুক্ত হয়। মুক্তিযোদ্ধা ও ভারতীয় মিত্র বাহিনীর তুমুল প্রতিরোধের মুখে এ দিন পাকিস্তানি হানাদার বাহিনী চুয়াডাঙ্গা ছেড়ে পাশের কুষ্টিয়া ও ঝিনাইদহ জেলার দিকে পালিয়ে যায়।সোমবার নানা আয়োজনের মধ্য দিয়ে দিবসটি পালিত হয়।১৯৭১ সালের ২৬ নভেম্বর জেলার জীবননগর শহরে পাকিস্তানি হানাদার বাহিনীর পতন ঘটে। তবে চূড়ান্ত বিজয় আসে আরও পরে। ৪ ডিসেম্বর সকালে মুক্তিযোদ্ধা ও ভারতীয় মিত্র বাহিনী যৌথভাবে জীবননগরের ধোপাখালী সীমান্ত দিয়ে বাংলাদেশে প্রবেশ করে। পরে তারা জীবননগর, দত্তনগর, হাসাদহ সন্তোষপুর, রাজাপুর, ধোপাখালী ও মাধবখালীতে অবস্থানরত পাকিস্তানি শত্রু বাহিনীর উপর অতর্কিতভাবে ঝাঁপিয়ে পড়ে। শুরু হয় রক্তক্ষয়ী প্রচণ্ড যুদ্ধ। অপরদিকে জেলার দর্শনা ও দামুড়হুদা অঞ্চল দিয়ে পাকিস্তানি বাহিনীর ওপর গেরিলা আক্রমণ করে মুক্তিযোদ্ধা ও মিত্রবাহিনী। এর ফলে চুয়াডাঙ্গা জেলা পুরোপুরি শত্রুমুক্ত হওয়ার পথ সুগম হয়। ৬ ডিসেম্বর সন্ধ্যায় পাকিস্তানি বাহিনী চুয়াডাঙ্গা শহরমুখী মাথাভাঙ্গা নদীর ওপর ব্রিজের একাংশ শক্তিশালী বোমার বিস্ফোরণ ঘটিয়ে উড়িয়ে দেয়। যাতে মুক্তিযোদ্ধারা তাদের অনুসরণ করতে না পারে। ৭ ডিসেম্বর সন্ধ্যায় পাকিস্তানি বাহিনী চুয়াডাঙ্গা শহর ও আলমডাঙ্গা অতিক্রম করে কুষ্টিয়ার দিকে চলে যায়। ৭ ডিসেম্বর চুয়াডাঙ্গা জেলা পুরোপুরি শত্রুমুক্ত হয়। মুক্ত দিবস উপলক্ষে সোমবার সকালে মুক্তিযোদ্ধা সংসদের পক্ষ থেকে শহীদ বেদিতে ফুল দিয়ে শ্রদ্ধা জানানো হয়। পরে জাতীয় পতাকা উত্তোলন করেন জেলা প্রশাসক সায়মা ইউনুস। মুক্তিযোদ্ধা সংসদের পতাকা উত্তেলন করেন জেলা মুক্তিযোদ্ধা কমান্ডার আবু হোসেন। এরপর শহীদ মুক্তিযোদ্ধাদের আত্মার মাগফেরাত কামনা করে ১ মিনিট নিরবতা পালন করা হয়। পরে মুক্তিযোদ্ধা সংসদ শহরে র‌্যালি বের করে প্রধান প্রধান সড়ক প্রদক্ষিণ করে। র‌্যালিতে জেলা প্রশাসক সায়মা ইউনুস,জেলা পরিষদ প্রশাসক মাহফুজুর রহমান মনজু,জেলা মুক্তিযোদ্ধা কমান্ডার আবু হোসেন নেতৃত্ব দেন।", "url": "https://www.banglatribune.com/country/60333/%E0%A6%9A%E0%A7%81%E0%A7%9F%E0%A6%BE%E0%A6%A1%E0%A6%BE%E0%A6%99%E0%A7%8D%E0%A6%97%E0%A6%BE-%E0%A6%AE%E0%A7%81%E0%A6%95%E0%A7%8D%E0%A6%A4-%E0%A6%A6%E0%A6%BF%E0%A6%AC%E0%A6%B8-%E0%A6%AA%E0%A6%BE%E0%A6%B2%E0%A6%BF%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "চুয়াডাঙ্গা প্রতিনিধি", "category": "country", "language": "bn", "token_count": 251, "scraped_at": "2026-02-05T12:58:28.400107"}
{"title": "‘আ কাপেলা’ সংগীত প্রতিযোগিতা শুরু", "body": "শুরু হলো ‘আ কাপেলা’ সংগীত প্রতিযোগিতার আনুষ্ঠানিক যাত্রা। পার্থ বড়ুয়াকে সঙ্গে নিয়ে ভিন্ন ধারার এ সংগীত প্রতিযোগিতার আয়োজন করেছে মুঠোফোন সেবাদাতা প্রতিষ্ঠান রবি আজিয়াটা লিমিটেড। এটি দেশে প্রথমবারের মত আয়োজিত হচ্ছে।সোমবার (২৮ ডিসেম্বর, ২০১৫) রাজধানীর একটি হোটেলে আয়োজিত এক সংবাদ সম্মেলনে এ প্রতিযোগিতার আনুষ্ঠানিক ঘোষণা দিয়েছে রবি ও পার্থ বড়ুয়া। সোমবার থেকে শুরু হওয়া এ প্রতিযোগিতাটি একমাস চলবে। সংবাদ সম্মেলনে পার্থ বড়ুয়াসহ রবি’র চিফ অপারেটিং অফিসার মাহতাব উদ্দিন আহমেদ ও ভ্যালু অ্যাডেড সার্ভিসের জেনারেল ম্যানেজার ফয়সল মাহমুদ উপস্থিত ছিলেন। আরও ছিলেন সংগীত শিল্পী কেয়া।এতে জানানো হয়, ‘আ কাপেলা’ সংগীত হচ্ছে কোনও বাদ্যযন্ত্রের সহযোগিতা ছাড়া একক বা দলগতভাবে গাওয়া গান। এ ধরণের গানে শিল্পী নিজের কণ্ঠের নৈপূণ্য দিয়ে গান পরিবশেন করে শ্রোতাদের মন জয় করেন। সুরের এ বিশেষ বৈশিষ্ট্যের কারণে বিশ্বব্যাপী শ্রোতাদের বিমোহিত করে এ ধরণের গানগুলো। এ প্রতিযোগিতার মাধ্যমে পার্থ বড়ুয়ার বর্ণাঢ্য সংগীত জীবনে গাওয়া গানগুলো নিজে গেয়ে রেকর্ড করার সুযোগ পাবেন তার ভক্তরা। অংশগ্রহণকারীরা ইন্টারেক্টিভ ভয়েস রেসপন্স (আইভিআর) পদ্ধতির মাধ্যমে প্রথমে শিল্পীর গাওয়া জনপ্রিয় গান ‘হাজার বর্ষা রাত’-এর ‘আ কাপেলা’ ভার্সনটি শুনবেন এবং পরবর্তীতে তার যেকোনও একটি গান অথবা অন্য কোনও বাংলা গান বাদ্যযন্ত্র ছাড়া গেয়ে রেকর্ড করবেন। রবি গ্রাহকরা ৮৩৬৫৫ নম্বরে ডায়াল করে পরবর্তী নির্দেশনা অনুযায়ী বা স্টার্ট সিওয়ান (START C1) লিখে ৮৩৬৫৫ নম্বরে পাঠিয়ে প্রতিযোগিতায় অংশগ্রহণ করতে পারবেন। এছাড়া গ্রাহকরা ৮৩৬৫৫ নম্বরে ডায়াল করেও পরবর্তী নির্দেশনা অনুযায়ী এ প্রতিযোগিতায় অংশ নিতে পারবেন। সেবাটি গ্রহণ করার পর স্বয়ংক্রিয়ভাবে নবায়ন হবে।সকল রবি গ্রাহক একক বা দলগতভাবে কাপেলা সংগীত প্রতিযোগিতায় অংশগ্রহণ করতে পারবেন।প্রতিযোগিতা শেষে আপলোডকৃত সকল ‘আ কাপেলা’ গান শুনে প্রথম, দ্বিতীয় ও তৃতীয় বিজয়ী নির্ধারণ করবেন পার্থ বড়ুয়া। বিজয়ীরা প্রত্যেকে জনপ্রিয় এই সংগীতশিল্পীর সঙ্গে তাদের ‘আ কাপেলা’ গানটি গাওয়ার সুযোগ পাবেন। এছাড়া পুরস্কার হিসাবে যথাক্রমে আইফোন ৬ এস+, আইফোন ৬ এস ও আইফোন ৬ হ্যান্ডসেট জিতবেন তারা। রবি আয়োজিত এ প্রতিযোগিতার রেডিও পার্টনার রেডিও টুডে। পার্থ-কেয়ার কণ্ঠে ‘হাজার বর্ষা রাত’-এর ‘আ কাপেলা’ ভার্সন:", "url": "https://www.banglatribune.com/entertainment/songs/65373/%E0%A6%B6%E0%A7%81%E0%A6%B0%E0%A7%81-%E0%A6%B9%E0%A6%B2%E0%A7%8B-%E2%80%98%E0%A6%86-%E0%A6%95%E0%A6%BE%E0%A6%AA%E0%A7%87%E0%A6%B2%E0%A6%BE%E2%80%99-%E0%A6%B8%E0%A6%82%E0%A6%97%E0%A7%80%E0%A6%A4-%E0%A6%AA%E0%A7%8D%E0%A6%B0%E0%A6%A4%E0%A6%BF%E0%A6%AF%E0%A7%8B%E0%A6%97%E0%A6%BF%E0%A6%A4%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন প্রতিবেদক", "category": "entertainment", "language": "bn", "token_count": 294, "scraped_at": "2026-02-05T12:58:30.407872"}
{"title": "কারাগারে বিশৃংখলা: ফেনীর ১৪ বন্দিকে কাশিমপুরে স্থানান্তর", "body": "ফেনী কারাগারে বিশৃংখলার অভিযোগে ১৪ বন্দিকে বৃহস্পতিবার রাতে কাশিমপুর কারাগারে স্থানান্তর করা হয়েছে। বৃহস্পতিবার বিকালে ফেনীর লালপুলে র‌্যাবের হাতে অস্ত্রসহ আটককৃত আসামি যুবলীগ ছাত্রলীগের ২৬ নেতা-কর্মীর মধ্যে বাকবিতণ্ডা ও উত্তেজনা দেখা দেয়। এ সময় পরিস্থিতি শান্ত করতে কারারক্ষীরা এগিয়ে এলে বন্দিদের হাতে প্রদীপ নামে এক কারারক্ষী লাঞ্ছিত হন বলে কারাগারের একাধিক সূত্রে জানা গেছে । ফেনীর জেল সুপার আনোয়ারুল ইকবাল এর সত্যতা নিশ্চিত করে বলেন, এ ঘটনায় কারা কর্তৃপক্ষ রতন, লিটু, জেমি ও আসিফসহ ১৪ কারাবন্দিকে কাশিমপুর কারাগারে স্থানান্তর করা হয়েছে। /টিএন/আপ-এমপি", "url": "https://www.banglatribune.com/country/chitagong/62511/%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87-%E0%A6%AC%E0%A6%BF%E0%A6%B6%E0%A7%83%E0%A6%82%E0%A6%96%E0%A6%B2%E0%A6%BE-%E0%A6%AB%E0%A7%87%E0%A6%A8%E0%A7%80%E0%A6%B0-%E0%A7%A7%E0%A7%AA-%E0%A6%AC%E0%A6%A8%E0%A7%8D%E0%A6%A6%E0%A6%BF%E0%A6%95%E0%A7%87-%E0%A6%95%E0%A6%BE%E0%A6%B6%E0%A6%BF%E0%A6%AE%E0%A6%AA%E0%A7%81%E0%A6%B0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "ফেনী প্রতিনিধি", "category": "country", "language": "bn", "token_count": 82, "scraped_at": "2026-02-05T12:58:32.403758"}
{"title": "সাবিনার এককে সব গান লালনের", "body": "এর আগেও লালনের গান কণ্ঠে তুলেছেন সাবিনা ইয়াসমিন। তবে সেসব বিচ্ছিন্ন ঘটনার মতোই। চলচ্চিত্র এবং অডিও অ্যালবাম মিলিয়ে সংখ্যায় তিন কি চারটি গান হবে, এখন সে সব ঠিক মনেও করতে পারছেন না। দীর্ঘ সংগীত জীবনের এ প্রান্তে এসে কিংবদন্তি এই কণ্ঠশিল্পী এবার লালনের ১০টি গান দিয়ে সাজাচ্ছেন নিজের নতুন একক অ্যালবাম। সে লক্ষ্যে অনেকটা নীরবে বেশ কটি গানের রেকর্ডিংও এগিয়েছেন। তবে অ্যালবামের নাম কিংবা প্রকাশের দিন-ক্ষন এখনও চূড়ান্ত করেননি। তথ্য হিসেবে এটুকু জানালেন, অ্যালবামের ১০ গানের মধ্যে যায়গা পাচ্ছে- ‘খাঁচার ভেতর অচিন পাখি’, ‘কবে সাধুর চরণধূলি’, ‘আমার ঘরখানায় কে বিরাজ করে’, ‘জাত গেল জাত গেল বলে’, ‘রাত পোহালে পাখি বলে’, ‘সত্য বল সুপথে চল’, ‘ক্ষম অপরাধ’, ‘চরণ ছেড়ো না ছেড়ো না’, ‘বড় সংকটে পড়িয়া দয়াল’, এবং ‘পাড়ে কে যাবি নবীর নৌকাতে আয়’। কথা-সুর শতভাগ ঠিক রেখে সবগুলো গানের সংগীতায়োজন করেছেন ওই বাংলার রকেট মন্ডল। সাবিনা ইয়াসমিন বলেন, ‘কিছুদিন আগে কলকাতা গিয়েছিলাম। রকেট মন্ডলের কাছ থেকে সবগুলো গানের মিউজিক ট্র্যাক হাতে নিয়েই ঢাকায় ফিরলাম। এখন ট্র্যাক ধরে চলছে প্র্যাকটিস এবং রেকর্ডিং। সময় নিয়ে গানগুলো রেকর্ড করছি ইমপ্রেস অডিও ভিশনের স্টুডিওতে। চারটি গানের কাজ এরমধ্যেই শেষ। আশা করছি ডিসেম্বরের মধ্যেই বাকি কাজ শেষ করতে পারবো।’ কিন্তু হঠাৎ লালনের গান দিয়ে পুরো অ্যালবাম কোন ভাবনা থেকে? জবাবে আধুনিক বাংলা গানের এই জীবন্ত কিংবদন্তি বলেন, ‘সত্যি বলতে লালনের গান আমাকে মানসিক প্রশান্তি এনে দেয়। তাছাড়া আমার গানে যখন হাতেখড়ি- তখন থেকেই লালন সাঁইয়ের গান কণ্ঠে তুলেছি। ফলে এতদিন সেভাবে পাবলিকলি লালন সাঁইয়ের গান না গাইলেও তার গান আমার সঙ্গেই ছিল সবসময়।’ জানা গেছে, ইমপ্রেস অডিও ভিশনের ব্যানারে সাবিনা ইয়াসমিনের এই একমাত্র লালন সংগীতের অ্যালবামটি প্রকাশ পাবে ২০১৬-এর প্রথমদিকে। উল্লেখ্য, সর্বশেষ ২০১৩ সালে প্রকাশ পায় তার প্রথম রবীন্দ্রসংগীতের অ্যালবাম ‘তুমি সন্ধ্যা দীপের শিখা’।", "url": "https://www.banglatribune.com/entertainment/62361/%E0%A6%B8%E0%A6%BE%E0%A6%AC%E0%A7%8D%E0%A6%A8%E0%A6%BF%E0%A6%BE%E0%A6%B0-%E0%A6%8F%E0%A6%95%E0%A6%95%E0%A7%87-%E0%A6%B8%E0%A6%AC-%E0%A6%97%E0%A6%BE%E0%A6%A8-%E0%A6%B2%E0%A6%BE%E0%A6%B2%E0%A6%A8%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "মাহমুদ মানজুর", "category": "entertainment", "language": "bn", "token_count": 268, "scraped_at": "2026-02-05T12:58:34.321775"}
{"title": "সৈয়দপুরে উপজেলা চেয়ারম্যানের জিপের চাকায় যুবক নিহত", "body": "নীলফামারীর সৈয়দপুরে উপজেলা চেয়ারম্যানের জিপের সঙ্গে মোটরসাইকেলের মুখোমুখি সংঘর্ষে শওকত আলী (৩২) নামে এক মোটরসাইকেল আরোহী নিহত হয়েছেন।রবিবার দুপুরে সৈয়দপুর-দিনাজপুর সড়কের চম্পাতলী নামকস্থানে দুর্ঘটনাটি ঘটে। চম্পাতলী পুলিশ ফাঁড়ির এসআই কাজল কুমার নন্দী ঘটনার সত্যতা নিশ্চিত করেছেন। নিহত শওকত দিনাজপুর জেলার গায়েনুর এলাকার মৃত আব্দুল লতিফের মিয়ার ছেলে।প্রত্যক্ষ্যদর্শীরা জানান, সৈয়দপুর উপজেলা চেয়ারম্যান জাওয়াদুল হক সরকারকে বহনকারী জিপটি সৈয়দপুর থেকে দিনাজপুর যাওয়ার সময় ওই স্থানে বিপরীত দিক থেকে আসা মোটরসাইকেলের মুখোমুখি সংঘর্ষ হয়। এতে মোটরসাইকেল আরোহী শওকত আলী ঘটনাস্থলেই নিহত হন।চম্পাতলী পুলিশ ফাঁড়ির এসআই কাজল কুমার নন্দী জানান, এ ঘটনায় জিপটিকে আটক করা হয়েছে।/আরএ/ এএইচ/", "url": "https://www.banglatribune.com/country/64989/%E0%A6%B8%E0%A7%88%E0%A7%9F%E0%A6%A6%E0%A6%AA%E0%A7%81%E0%A6%B0%E0%A7%87-%E0%A6%89%E0%A6%AA%E0%A6%9C%E0%A7%87%E0%A6%B2%E0%A6%BE-%E0%A6%9A%E0%A7%87%E0%A7%9F%E0%A6%BE%E0%A6%B0%E0%A6%AE%E0%A7%8D%E0%A6%AF%E0%A6%BE%E0%A6%A8%E0%A7%87%E0%A6%B0-%E0%A6%9C%E0%A6%BF%E0%A6%AA%E0%A7%87%E0%A6%B0-%E0%A6%9A%E0%A6%BE%E0%A6%95%E0%A6%BE%E0%A7%9F-%E0%A6%AF%E0%A7%81%E0%A6%AC%E0%A6%95-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 93, "scraped_at": "2026-02-05T12:58:38.085455"}
{"title": "শীতের প্রস্তুতি ঠিকঠাক", "body": "হাড় কাঁপানো শীত না এলেও প্রকৃতি জুড়ে বইতে শুরু করেছে হিমেল হাওয়া। সেই সাথে পরিবর্তন আসতে শুরু করেছে আমাদের দৈনন্দিন জীবনযাপনেও। হিম হিম দিনগুলোর জন্য প্রস্তুতি শুরু করুন এখন থেকেই।শীতের প্রয়োজনীয় সরঞ্জামগুলো সারা বছর যত্ন করে তুলে রাখা হয়। পুনরায় ব্যবহারের আগে তাই এগুলো ভালো করে রোদে দেওয়া জরুরি। না হলে ছত্রাক, ধুলাবালি কিংবা ভ্যাপসা গন্ধ থেকে যাবে। ব্যবহারের আগে লেপ, কম্বল বা মোটা কাঁথা বের করে কড়া রোদে দিন। তারপর ধুলাবালি ঝেড়ে নিয়ে তারপর ব্যবহার করুন। প্রয়োজনে ব্রাশ দিয়ে পরিষ্কার করতে পারেন। তবে কম্বলের নরম আঁশ যেন ক্ষতিগ্রস্থ না হয় সেদিকে নজর রাখা জরুরি। কম্বল খুব কড়া রোদে দেওয়াও উচিত নয়। এতে রঙ জ্বলে যেতে পারে। লেপের কভার ভালো করে ধুয়ে শুকিয়ে তারপর ব্যবহার করুন। দীর্ঘদিন তুলে রাখা পোশাকগুলো ভালো করে পরিষ্কার করে নিন এখনই। প্রয়োজনে লন্ড্রিতে দিতে পারেন। হালকা শীতে পরার পোশাকসহ টুকিটাকি জিনিসগুলো যেমন হাতমোজা, টুপি গুছিয়ে প্রস্তুত রাখুন। সোয়েটার, শাল শুকাতে সময় লাগে বেশি। তাই রোদেলা দিন দেখে তবেই এগুলো ধোবেন। ব্লেজার, কোট ব্রাশ দিয়ে পরিষ্কার করে হালকা রোদে শুকিয়ে নিন। পশমি কাপড় রিঠার পানি দিয়ে ধুলে ভালো হয়। উলের জামাকাপড় অল্প ডিটারজেন্ট দিয়ে হালকা হাতে ধুতে হবে। কম ক্ষারযুক্ত সাবান বা শ্যাম্পুও ব্যবহার করতে পারেন। তবে উলের পোশাকে কখনো ব্রাশ ব্যবহার করবেন না। উলের জামাকাপড় কড়া রোদে দেওয়াও অনুচিত। শীতের পোশাক আলমারিতে রাখার সময় কখনো চেপে রাখবেন না। পোশাক পরিষ্কার করে হ্যাঙ্গারে ঝুলিয়ে রাখুন। ছোটদের শীতের পোশাক পরিষ্কার করে স্যাভলন দিয়ে ধুয়ে তারপর কড়া রোদে শুকাবেন।বাজারে বাহারি শীতের পোশাক আসতে শুরু করেছে। পর্যাপ্ত শীতের পোশাক না থাকলে কিনে নিতে পারেন এখনই। অথবা পুরনো পোশাকগুলোর ছোটখাট ত্রুটি মেরামত করে ব্যবহারের উপযোগী করে তুলুন। ভারি কাপড়ের পর্দা হিমেল বাতাস থেকে রক্ষা করবে আপনার রুমকে। শতরঞ্জি বা কার্পেট কিনে বিছিয়ে দিতে পারেন মেঝেতে। এতে মেঝে থেকে ঠাণ্ডা কম আসবে। তবে শীতকালে কার্পেটে ধুলা জমে বেশি। তাই নিয়মিত পরিষ্কার করা জরুরি। কার্পেটের বদলে ফ্লোরম্যাটও ব্যবহার করতে পারেন চাইলে। বেশি শীতে ভারি কাপড় ধোওয়া সমস্যা। তাই জমিয়ে রাখা ময়লা বিছানার চাদর, জানালা দরজার পর্দা ইত্যাদি এখনই ধুয়ে শুকিয়ে রাখুন।/এনএ/", "url": "https://www.banglatribune.com/lifestyle/60873/%E0%A6%B6%E0%A7%80%E0%A6%A4%E0%A7%87%E0%A6%B0-%E0%A6%AA%E0%A7%8D%E0%A6%B0%E0%A6%B8%E0%A7%8D%E0%A6%A4%E0%A7%81%E0%A6%A4%E0%A6%BF-%E0%A6%A0%E0%A6%BF%E0%A6%95%E0%A6%A0%E0%A6%BE%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 319, "scraped_at": "2026-02-05T12:58:40.136642"}
{"title": "বগুড়ার আলোচিত সহিংসতা, ২০১৫", "body": "গত বছরের শুরুতে বিএনপি নেতৃত্বাধীন চারদলীয় জোটের হরতাল-অবরোধ কর্মসূচি চলাকালে বগুড়ায় পেট্রোল বোমায় দগ্ধ হয়ে পাঁচজন নিরীহ মানুষ নিহত হওয়ার ঘটনা বছরজুড়েই ছিল আলোচনায়। এছাড়া, শিবগঞ্জে শিয়া মসজিদে বন্দুকধারীদের গুলিতে মুয়াজ্জিন নিহত, প্রলয়ঙ্করি ঝড়ে ১৮ ব্যক্তি মারা যাওয়া এবং কলেজছাত্রকে গলা কেটে হত্যাসহ কয়েকটি আলোচিত ঘটনা ঘটে ওই বছরে। জানা গেছে, গত বছরের ২৬ নভেম্বর সন্ধ্যায় বন্দুকধারীরা বগুড়ার শিবগঞ্জের চককানু গ্রামে শিয়া সম্প্রদায়ের মসজিদে নামাজরত মুসল্লিদের ওপর গুলিবর্ষণ করে। এতে মুয়াজ্জিন মোয়াজ্জেম হোসেন (৭০) নিহত হন। আহত হন ইমাম শাহিনুর ইসলাম, মুসুল্লি আবু তাহের ও আফতাব হোসেন। এ ঘটনায় মসজিদের কোষাধ্যক্ষ সোনা মিয়া শিবগঞ্জ থানয় অজ্ঞাত কয়েকজনের বিরুদ্ধে মামলা করেন। পুলিশ জেএমবির গায়েরে এহসার সদস্য আনোয়ার হোসেন, মাদ্রাসা ছাত্র জুয়েল মিয়া ও একটি কওমী মাদ্রাসার পরিচালক শামসুল আলমকে গ্রেফতার করে। পুলিশ আনোয়ার ও জুয়েলকে সাতদিন করে এবং শামসুল আলমকে পাঁচ দিনের রিমান্ডে এনে জিজ্ঞাসাবাদ করলেও কোনও তথ্য বের করতে পারেনি। শিবগঞ্জ থানার ওসি (তদন্ত) কামরুজ্জামান মিয়া ছাড়াও পুলিশের গঠিত পাঁচ সদস্যের কমিটি ঘটনা তদন্ত করছে। ওসি কামরুজ্জামান মিয়া জানান, তদন্তে বেশ অগ্রগতি হয়েছে। হামলাকারীদের শনাক্ত করা গেছে। তবে তদন্তের স্বার্থে এখন কিছু বলা যাবে না। এ হামলার ঘটনায় গ্রেফতার ছয়জন জেলে আছেন। তবে অপর তিনজনের নাম তিনি প্রকাশ করতে রাজি হননি। পুলিশের তদন্ত কমিটির প্রধান অতিরিক্ত পুলিশ সুপার আরিফুর রহমান মণ্ডলও দাবি করেন, শিয়া মসজিদে হামলা মামলার তদন্তে অনেক অগ্রগতি হয়েছে। শিগগিরই রিপোর্ট পেশ করা হবে। শিবগঞ্জ থানার ওসি একেএম আহসান হাবিব জানান, শিয়াদের নিরাপত্তায় হরিপুর বাসস্ট্যান্ডে স্থাপিত পুলিশ ক্যাম্প প্রত্যাহার করে নেওয়া হয়েছে। এখন পরিস্থিতি স্বাভাবিক রয়েছে। শিয়াদের মাঝে কোনও আতঙ্ক নেই। গত বছরের ৬ জানুয়ারি থেকে জামায়াত-বিএনপি জোটের সরকারবিরোধী অবরোধ-হরতাল কর্মসূচি শুরু হয়। অব্যাহত অবরোধ ও মাঝে মাঝে হরতালে পিকেটার নামধারীদের সন্ত্রাসীদের পেট্রোলবোমায় ঝলসে পাঁচজন পরিবহন শ্রমিক ও ব্যবসায়ী নিহত হন। দগ্ধ হন ৩২ জন সাধারণ মানুষ ও ছয় পুলিশ সদস্য। এখনও অনেকে চিকিৎসাধীন রয়েছেন। অর্ধশতাধিক গাড়ি পোড়ানো এবং ২৮টি ভাঙচুর করা হয়। ককটেল হামলা ছিল ৬৬টি। আর পেট্রোলবোমা হামলা ছিল ১৩টি। এসব ঘটনায় ৭১টি মামলা হয়েছে। গ্রেফতার করা হয়েছে জামাত-বিএনপির এক হাজার ৫০ জন নেতাকর্মীকে। পেট্রোলবোমা ও ককটেলসহ হাতেনাতে গ্রেফতার ২৯ জনের মধ্যে ৪ জন আদালতে স্বীকারোক্তি দিয়েছেন। তারা গডফাদারদের নামও প্রকাশ করেছেন। পেট্রোলবোমা সহিংসতায় নিহত হয়েছেন বগুড়ার শিবগঞ্জের বনতেঘড়ি গ্রামের পান ব্যবসায়ী শহিদুল ইসলাম, ঝিনাইদহের শৈলকুপার শ্রীরামপুর গ্রামের ট্রাক হেলপার কলেজছাত্র এমরান হোসেন, সিরাজগঞ্জের কাজিপুর উপজেলার পাঁচগাছি গ্রামের হেলপার হাসিবুল ইসলাম, সাতক্ষীরা সদর উপজেলার শ্রীরামপুর গ্রামের আবদুর রহিম এবং বগুড়ার কাহালু উপজেলার নিশ্চিন্তপুর গ্রামের সাঈদ আলীর ছেলে জাহাঙ্গীর আলম জিলাদার। এদের মধ্যে রহিম ও জাহাঙ্গীর ঢামেকের বার্ন অ্যান্ড প্লাস্টিক সার্জারি বিভাগে মারা যান। গত বছরের ৪ মার্চ রাতে বগুড়া শহরের ঝাউতলায় জেলা আওয়ামী লীগ সভাপতি আলহাজ মমতাজ উদ্দিনের ব্যক্তিগত অফিসে পেট্রোলবোমা হামলা চালানো হয়। আগুন নিভে যাওয়ায় তেমন ক্ষতি হয়নি। এর প্রতিশোধ নিতে সরকারি দলের নেতাকর্মীরা শহরে নবাববাড়ি সড়কে জেলা বিএনপির অফিসে ভাঙচুর ও অগ্নিসংযোগ করেন। গত ৫ এপ্রিল সন্ধ্যায় বগুড়ায় শহর ও আশপাশের উপজেলায় প্রলয়ংকরি ঝড়ে দেয়াল ও গাছ চাপায় এবং নৌকাডুবিতে নারী-শিশুসহ ১৮ জনের প্রাণহানি ঘটে। আহত হন শতাধিক। শত শত ঘরবাড়ি ও ব্যবসা প্রতিষ্ঠান ভেঙে পড়ে। শুধু ফসলের ক্ষতি হয় ১৮ কোটি টাকার। নিহতরা হলেন আজিরন বিবি ও তার নাতনি নীলা (৩ মাস), রজব, পলাশ, আকালু, গোলাপী, মোস্তাফিজ, আব্দুল মান্নান, রাবেয়া বেওয়া, পায়েল ওরফে বুদা, সুজন, মোজাম আকন্দ, আজিজুল, ইসমাইল হোসেন, আফজাল হোসেন, ফিরোজা বেওয়া, আব্দুস সাত্তার এবং সামিয়া বেগম। এছাড়া, গত বছর বগুড়ায় বন্ধুদের সঙ্গে নববর্ষের উৎসব পালন করতে গিয়ে বাকীরুল্লাহ শেখ বিপ্লব (১৮) নামে বেসরকারি পলিটেকনিকছাত্র নিহত হন। গলা কেটে ও কুপিয়ে তাকে হত্যা করা হয়। ১ জানুয়ারি সকালে বাড়ির কাছে শহরতলির ছিলিমপুর তালুকদার পাড়ার একটি বাগানে তার লাশ পাওয়া যায়। পুলিশের দাবি দামি মোটরবাইক ও মোবাইল ফোন ছিনিয়ে নিতেই ৬ বন্ধু তাকে হত্যার পরিকল্পনা করে। গ্রেফতার ৪ বন্ধুর মধ্যে তিনজন নির্বাহী ম্যাজিস্ট্রেটের কাছে হত্যাকাণ্ডের লোমহর্ষক বর্ণনা দেন।", "url": "https://www.banglatribune.com/country/66863/%E0%A6%AC%E0%A6%97%E0%A7%81%E0%A7%9C%E0%A6%BE%E0%A6%B0-%E0%A6%86%E0%A6%B2%E0%A7%8B%E0%A6%9A%E0%A6%BF%E0%A6%A4-%E0%A6%B8%E0%A6%B9%E0%A6%BF%E0%A6%82%E0%A6%B8%E0%A6%A4%E0%A6%BE-%E0%A7%A8%E0%A7%A6%E0%A7%A7%E0%A7%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বগুড়া প্রতিনিধি", "category": "country", "language": "bn", "token_count": 587, "scraped_at": "2026-02-05T12:58:42.128667"}
{"title": "শিক্ষার্থীকে পিটিয়ে আহত করায় অবশেষে মামলা করলো জবি প্রশাসন", "body": "গত ১৭ ডিসেম্বর সন্ধ্যায় জগন্নাথ বিশ্ববিদ্যালয়ের (জবি) এক শিক্ষার্থীকে তিনজন লেগুনা শ্রমিক পিটিয়ে গুরুতর আহত এবং ল্যাপটপ, মোবাইল ও টাকা ছিনতাই করার ঘটনায় অবশেষে রাজধানীর শ্যামপুর থানায় একটি হত্যা চেষ্টা মামলা করেছে বিশ্ববিদ্যালয় প্রশাসন। এদিকে আহত শিক্ষার্থীর অবস্থা আগের চেয়ে কিছুটা উন্নতি হয়েছে বলে কর্তব্যরত চিকিৎসক জানিয়েছেন।রাজধানীর শ্যামপুর থানার এস আই মাহবুব বাংলা ট্রিবিউনকে জানিয়েছেন, ‘গতকাল মঙ্গলবার বিকালে জগন্নাথ বিশ্ববিদ্যালয়ের প্রক্টর ড. নূর মোহাম্মদ বাদী হয়ে বিশ্ববিদ্যালয়ের শিক্ষার্থী তানভীরকে মারধর ও ছিনতাইয়ের অপরাধে ঢাকা মেট্রো চ-১১২০১২ নং লেগুনার চালক সুমন, হেলপার জুয়েল ও অজ্ঞাতনামা আরও একজনের নামে হত্যা চেষ্টার মামলা করেছেন (মামলা নং ২৩)। মামলার তদন্তে আছেন এস আই আবকর আলী।এর আগে গত রবিবার বিকালে জগন্নাথ বিশ্ববিদ্যালয়ের প্রক্টর কার্যালয়ে অভিযুক্ত মেঘনা পরিবহন লেগুনা মালিক পক্ষের সঙ্গে বিশ্ববিদ্যালয় প্রশাসনের এক বৈঠক অনুষ্ঠিত হয়। আহত শিক্ষার্থী তানভীরের সুস্থ হওয়া পর্যন্ত চিকিৎসার যাবতীয় খরচ বাবদ ক্ষতিপূরণ দিয়েই স্রেফ দায় এড়াতে চেয়েছিল মেঘনা পরিবহন লেগুনা মালিক পক্ষ। এ সিদ্ধান্ত অনুযায়ী চার জনকে সাক্ষী রেখে লিখিত এক হলফনামায় লেগুনা মালিক বাহার স্বাক্ষর করেন।এদিকে প্রায় এক সপ্তাহ ধরে চিকিৎসার পর আহত শিক্ষার্থী তানভীরের অবস্থার কিছুটা উন্নতি হয়েছে বলে জানিয়েছেন তার চিকিৎসক। বুধবার সন্ধ্যায় কিডনি বিশেষজ্ঞ ড. শরীফ জানিয়েছেন, ‘প্রথমে তার কিডনিতে যে সমস্যা দেখা গিয়েছিল তা কিছুটা উন্নতির দিকে’। তবে তানভীরের ঘন ঘন বমি করার কারণ সম্পর্কে তিনি কোনও মন্তব্য করেননি।অন্যদিকে বিশ্ববিদ্যালয়ের কয়েকজন শিক্ষার্থী অভিযোগ করে বলেন, বাংলাবাজারে অবস্থিত মেঘনা পরিবহন লেগুনা ও বিশ্ববিদ্যালয়ের দ্বিতীয় ফটক আটকে লেগুনার চালক ও হেলপার শিক্ষার্থীদেরকে প্রায়ই অপমান করে। এ ছাড়া বিশ্ববিদ্যালয়ের প্রধান ফটকের সামনে দিয়ে দ্রুতগতিতে এসব লেগুনা চলাচলের কারণে মাঝে মাঝে শিক্ষার্থীরা আহত হয়। তাই এসব লেগুনা স্ট্যান্ড দ্রুত সরানোর দাবি করেন তারা। উল্লেখ্য, গত ১৭ ডিসেম্বর বৃহস্পতিবার সন্ধ্যায় রাজধানীর ফরিদাবাদ থেকে বাংলাবাজারে আসার জন্য একটি লেগুনায় ওঠেন জগন্নাথ বিশ্ববিদ্যালয়ের পরিসংখ্যান বিভাগের ষষ্ঠ ব্যাচের শিক্ষার্থী তানভীর মাহবুব। তানভীরের অভিযোগ- তাকে লেগুনায় একা পেয়ে চালক সুমন ও সুজনসহ আরও একজন লেগুনা শ্রমিক বেদম মারধর করে এবং সঙ্গে থাকা ল্যাপটপ, মোবাইল ও টিউশনির বেতনসহ প্রায় ১০ হাজার টাকা ছিনতাই করে নিয়ে যায়। পরে গুরুতর আহত অবস্থায় ন্যাশনাল মেডিক্যাল কলেজ হাসপাতালে ভর্তি করা হয়। অবস্থার অবনতি হলে তাকে শুক্রবার রাতে ল্যাবএইড হাসপাতালে ভর্তি করা হয়।", "url": "https://www.banglatribune.com/country/64133/%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%95%E0%A7%87-%E0%A6%AA%E0%A6%BF%E0%A6%9F%E0%A6%BF%E0%A7%9F%E0%A7%87-%E0%A6%86%E0%A6%B9%E0%A6%A4-%E0%A6%95%E0%A6%B0%E0%A6%BE%E0%A7%9F-%E0%A6%85%E0%A6%AC%E0%A6%B6%E0%A7%87%E0%A6%B7%E0%A7%87-%E0%A6%AE%E0%A6%BE%E0%A6%AE%E0%A6%B2%E0%A6%BE-%E0%A6%95%E0%A6%B0%E0%A6%B2%E0%A7%8B-%E0%A6%9C%E0%A6%AC%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "জবি প্রতিনিধি", "category": "country", "language": "bn", "token_count": 334, "scraped_at": "2026-02-05T12:58:44.270460"}
{"title": "অতিরিক্ত পারিশ্রমিকে শীর্ষে জনি ডেপ", "body": "সাফল্যের তুলনায় পারিশ্রমিকের ওজন বেশি হয়ে যাওয়ার কারণে এবার ফোর্বস ম্যাগাজিনের ‘মোস্ট ওভারপেইড অ্যাক্টর’ তালিকায় শীর্ষে স্থান করে নিলেন হলিউড সুপারস্টার জন ডেপ। আর এর মধ্য দিয়ে গত বছর অতিরিক্ত পারিশ্রমিকের তালিকায় শীর্ষে থাকা হলিউড তারকা অ্যাডাম স্যান্ডলারের স্থলাভিষিক্ত হলেন তিনি। ‘দ্য লোন রেঞ্জার’সহ তিনটি ছবিতে ব্যর্থতা এবং সেই হিসেবে এসব ছবিতে অতিরিক্ত পারিশ্রমিকের কারণে ডেপকে ওভারপেইড বলে বিবেচনা করেছে ফোর্বস।ফোর্বসের হিসাব অনুযায়ী, ডেপের জন্য বরাদ্দকৃত প্রতি এক মার্কিন ডলার পারিশ্রমিকের বিপরীতে ছবি বাবদ আয় হয়েছে মাত্র ১.২ ডলার। অর্থাৎ ডেপের পেছনে টাকা খাটিয়ে খুব একটা লাভ হয়নি প্রযোজকদের। ফোর্বসের তালিকায় জনি ডেপের পরেই আছেন হলিউডের আরেক অভিনেতা ড্যানজেল ওয়াশিংটনের নাম। ড্যানজেলের জন্য বরাদ্দকৃত প্রতি এক মার্কিন ডলার পারিশ্রমিকের বিপরীতে ছবি বাবদ প্রযোজকের আয় হয়েছে মাত্র সাড়ে ৬ ডলার। ফোর্বসের এই ‘মোস্ট ওভারপেইড’ অভিনেতার তালিকায় জনি ডেপ ও ড্যানজেল ওয়াশিংটনের পরে রয়েছেন উইল ফেরেল, লিয়াম নেসন ও উইল স্মিথ। ফেরেলের জন্য বরাদ্দকৃত প্রতি এক মার্কিন ডলার পারিশ্রমিকের বিপরীতে ছবি বাবদ আয় হয়েছে মাত্র ৬.৮ ডলার আর লিয়াম আর স্মিথের জন্য বরাদ্দকৃত প্রতি ১ ডলার পারিশ্রমিকের বিপরীতে প্রযোজকের আয় ৬.৫ ও ৮.৬ ডলার করে।", "url": "https://www.banglatribune.com/entertainment/64379/%E0%A6%85%E0%A6%A4%E0%A6%BF%E0%A6%B0%E0%A6%BF%E0%A6%95%E0%A7%8D%E0%A6%A4-%E0%A6%AA%E0%A6%BE%E0%A6%B0%E0%A6%BF%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95%E0%A7%87-%E0%A6%B6%E0%A7%80%E0%A6%B0%E0%A7%8D%E0%A6%B7%E0%A7%87-%E0%A6%9C%E0%A6%A8%E0%A6%BF-%E0%A6%A1%E0%A7%87%E0%A6%AA", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 173, "scraped_at": "2026-02-05T12:58:47.193831"}
{"title": "মানবতাবিরোধী অপরাধ: কারাগারে সুন্দরবনের স্টেশন কর্মকর্তা", "body": "একাত্তরে মানবতাবিরোধী অপরাধের অভিযোগে গ্রেফতার হওয়া মো. ইউসুফ আলী ওরফে একেএম ইউসুফ আলমকে (৫৮) ট্রাইব্যুনালে হাজির করা হলে তাকে জেল হাজতে পাঠানোর দিয়েছেন আদালত। এ বিষয়ে তদন্তের অগ্রগতি প্রতিবেদন জমা দেওয়ার জন্য ৪ ফেব্রুয়ারি দিন ধার্য করা হয়েছে। আন্তর্জাতিক অপরাধ ট্রাইব্যুনাল-১ রবিবার এ আদেশ দিয়েছেন। গত ৯ ডিসেম্বর (বুধবার) গভীর রাতে র‌্যার-৮ এর একটি দলের সহযোগিতায় শরণখোলা থানা পুলিশ তাকে সুন্দরবন পূর্ব বিভাগের দুবলা এলাকা থেকে গ্রেফতার করে। শরণখোলা থানার ভারপ্রাপ্ত কর্মকর্তা (ওসি) মো. শাহ আলম মিঞা বলেন, বন কর্মকর্তা একেএম ইউসুফ আলমের বিরুদ্ধে আদালত গ্রেফতারি পরোয়ানা জারি করে। ওই বন কর্মকর্তা গ্রেফতারি পরোয়ানার খবর জানতে পেরে শরণখোলা ছেড়ে দুবলার ফরেস্ট ক্যাম্পে গিয়ে আত্মগোপন করে। পরে র‌্যাবের সহযোগিতায় তাকে সুন্দরবনের দুবলা এলাকা থেকে গ্রেফতার করা হয়। সহকারী পুলিশ সুপার ও এই মামলার তদন্ত কর্মকর্তা মো. রুহুল আমিন বলেন, মুক্তিযুদ্ধের সময়ে আসামি একেএম ইউসুফ আলম ছাত্র ছিলেন। সে সময়ে তিনি আল-বদর বাহিনীতে যোগ দিয়ে ময়মনসিংহ জেলার মুক্তাগাছার সুবর্ণখিলা এলাকায় গণহত্যা, অগ্নিসংযোগ ও নির্যাতন চালান। প্রাথমিক তদন্তে এসব ঘটনায় তার সম্পৃক্ততা মিললে ২০১৫ সালের গত ১ এপ্রিল জামালপুর ও ময়মনসিংহ জেলার আটজনের বিরুদ্ধে মানবতাবিরোধী অপরাধের মামলা করা হয়। তিনি ওই মামলার তিন নম্বর আসামি। এই আটজনকে গ্রেফতার করতে গত ২২ নভেম্বর আন্তর্জাতিক অপরাধ ট্রাইব্যুনালে আবেদন করি। ট্রাইব্যুনাল শুনানি শেষে ৯ ডিসেম্বর তাদের বিরুদ্ধে গ্রেফতারি পরোয়ানা জারি করে। সে অনুযায়ী পুলিশ তাকে বুধবার রাতে গ্রেফতার করেছে। সুন্দরবন পূর্ব বিভাগের বিভাগীয় বন কর্মকর্তা (ডিএফও) মো. সাইদুল ইসলাম বলেন, একেএম ইউসুফ আলম ১৯৭৯ সালের ৯ আগস্ট বন বিভাগে ফরেস্টার পদে যোগদান করেন। তিনি ২০১৪ সালের ২৪ সেপ্টেম্বর সুন্দরবন পূর্ব বিভাগের শরণখোলা রেঞ্জে ডেপুটি রেঞ্জার হিসেবে যোগদান করেন। কিছুদিন আগে তিনি পদোন্নতি পেয়ে শরণখোলা স্টেশন কর্মকর্তা হিসেবে কর্মরত রয়েছেন। তার বিরুদ্ধে মানবতাবিরোধী অপরাধের মামলার বিষয়ে তিনি কিছু জানেন না বলেও জানান তিনি।", "url": "https://www.banglatribune.com/country/60535/%E0%A6%AE%E0%A6%BE%E0%A6%A8%E0%A6%AC%E0%A6%A4%E0%A6%BE%E0%A6%AC%E0%A6%BF%E0%A6%B0%E0%A7%8B%E0%A6%A7%E0%A7%80-%E0%A6%85%E0%A6%AA%E0%A6%B0%E0%A6%BE%E0%A6%A7-%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0%E0%A7%87-%E0%A6%B8%E0%A7%81%E0%A6%A8%E0%A7%8D%E0%A6%A6%E0%A6%B0%E0%A6%AC%E0%A6%A8%E0%A7%87%E0%A6%B0-%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 276, "scraped_at": "2026-02-05T12:58:49.240163"}
{"title": "বনশ্রীতে টপ টেনের নতুন শাখা", "body": "রাজধানীর রামপুরার বনশ্রীতে টপ টেন অ্যান্ড টেইলার্স লিমিটেড শুরু করলো তাদের ১৪ তম শাখা। উদ্বোধনী অনুষ্ঠানে প্রধান অতিথি হিসেবে উপস্থিত ছিলেন অভিনেতা ও মডেল আদিল হোসেন নোবেল। অনুষ্ঠানে আরও উপস্থিত ছিলেন টপ টেনের ব্যবস্থাপনা পরিচালক মো: সৈয়দ হোসেন, পরিচালক মো: আউয়াল হোসেন ও মো: উজ্জল, জেনারেল ম্যানেজার শফিকুল ইসলাম সহ আরো অনেকে। রেমন্ড, অরবিন্দ, রিড অ্যান্ড টেইলর, মন্টি, সক্টাস, এভারফ্রেস, লিলেন ইত্যাদি পিস কাপড় ও থান কাপড় পাওয়া যাবে এখানে। এছাড়া শার্ট, প্যান্ট, ব্লেজার, স্যুটসহ বিভিন্ন পোশাক তৈরির সুযোগ থাকছে। /এনএ/", "url": "https://www.banglatribune.com/lifestyle/63733/%E0%A6%AC%E0%A6%A8%E0%A6%B6%E0%A7%8D%E0%A6%B0%E0%A7%80%E0%A6%A4%E0%A7%87-%E0%A6%9F%E0%A6%AA-%E0%A6%9F%E0%A7%87%E0%A6%A8%E0%A7%87%E0%A6%B0-%E0%A6%A8%E0%A6%A4%E0%A7%81%E0%A6%A8-%E0%A6%B6%E0%A6%BE%E0%A6%96%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "লাইফস্টাইল ডেস্ক", "category": "lifestyle", "language": "bn", "token_count": 81, "scraped_at": "2026-02-05T12:58:51.560173"}
{"title": "হাপা জাতীয় বেসবলে চ্যাম্পিয়ন সিরাজগঞ্জ ক্রীড়া শিক্ষা প্রতিষ্ঠান", "body": "বাংলাদেশ বেসবল-সফটবল এসোসিয়েশনের ব্যবস্থাপনায় হাপা জাতীয় বেসবলের শিরোপা জিতেছে সিরাজগঞ্জ ক্রীড়া শিক্ষা প্রতিষ্ঠান (এসকেএসপি)।রবিবার বিকেলে পল্টন মাঠে প্রতিযোগিতার ফাইনালে হাড্ডাহাড্ডি লড়াই করে সিরাজগঞ্জ ক্রীড়া শিক্ষা প্রতিষ্ঠান ১২-১০ পয়েন্টে চট্টগ্রাম বিভাগকে পরাজিত করে চ্যাম্পিয়ন হয়।এ জয়ের ফলে জাতীয় বেসবল প্রতিযোগিতায় টানা দ্বিতীয়বারের মতো চ্যাম্পিয়ন হওয়ার গৌরব অর্জন করেছে এসকেএসপি।প্রধান অতিথি হিসেবে উপস্থিত হয়ে বিজয়ীদের হাতে পুরস্কার তুলে দেন যুব ও ক্রীড়া মন্ত্রণালয় সম্পর্কিত সংসদীয় কমিটির চেয়ারম্যান জাহিদ আহসান রাসেল, এমপি। বিশেষ অতিথি হিসেবে উপস্থিত ছিলেন বাংলাদেশ অলিম্পিক এসোসিয়েশনের উপমহাসচিব আশিকুর রহমান মিকু ও ক্রীড়া পরিদপ্তরের পরিচালক মো. আবুল হাসেম।", "url": "https://www.banglatribune.com/sport/other-sports/64891/%E0%A6%B9%E0%A6%BE%E0%A6%AA%E0%A6%BE-%E0%A6%9C%E0%A6%BE%E0%A6%A4%E0%A7%80%E0%A7%9F-%E0%A6%AC%E0%A7%87%E0%A6%B8%E0%A6%AC%E0%A6%B2%E0%A7%87-%E0%A6%9A%E0%A7%8D%E0%A6%AF%E0%A6%BE%E0%A6%AE%E0%A7%8D%E0%A6%AA%E0%A6%BF%E0%A7%9F%E0%A6%A8-%E0%A6%B8%E0%A6%BF%E0%A6%B0%E0%A6%BE%E0%A6%9C%E0%A6%97%E0%A6%9E%E0%A7%8D%E0%A6%9C-%E0%A6%95%E0%A7%8D%E0%A6%B0%E0%A7%80%E0%A7%9C%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": null, "language": "bn", "token_count": 88, "scraped_at": "2026-02-05T12:58:53.425316"}
{"title": "কক্সবাজারে থার্টিফার্স্ট নাইট উদযাপন হবে দিনে", "body": "২০১৬ সালকে পর্যটন বর্ষ ঘোষণা করেছে সরকার। এ উপলক্ষে দেশে প্রথমবারের মতো কক্সবাজার সমুদ্রসৈকতে আয়োজন করা হচ্ছে তিন দিনব্যাপী ‘আন্তর্জাতিক মেগা বিচ কার্নিভাল’। ৩১ ডিসেম্বর থেকে শুরু হয়ে চলবে ২ জানুয়ারি পর্যন্ত। একইসঙ্গে এ অনুষ্ঠান থার্টিফার্স্টে নতুনমাত্রা যোগ করবে বলে বিশ্বাস পর্যটন সংশ্লিষ্ট ব্যবসায়ীদের। এ কারণে জেলা প্রশাসন ও ব্যবসায়ীরা আগে থেকেই প্রস্তুতি নিয়েছে পর্যটক বরণে। একইসঙ্গে ট্যুরিস্ট পুলিশের পক্ষ থেকে নেওয়া হয়েছে বাড়তি নিরাপত্তা।দেশি-বিদেশি পর্যটকদের কাছে কক্সবাজারের সৌন্দর্যকে তুলে ধরতে বেসামরিক বিমান পরিবহন ও পর্যটন মন্ত্রণালয়, বাংলাদেশ ট্যুরিজম বোর্ড ও কক্সবাজার বিচ ম্যানেজমেন্ট কমিটির যৌথ উদ্যোগে কক্সবাজারে অনুষ্ঠিত হচ্ছে আন্তর্জাতিক মেগা বিচ কার্নিভাল। সঙ্গে যোগ হচ্ছে থার্টিফার্স্ট নাইটের অনুষ্ঠান। তবে সন্ধ্যার পর থেকে কোনও ধরনের অনুষ্ঠান না করার বিধি-নিষেধ বেঁধে দেওয়া হলেও সাগর পাড়ের তারকা হোটেলগুলো নিজস্ব ব্যবস্থাপনায় আয়োজন করছে বিভিন্ন সাংস্কৃতিক অনুষ্ঠান। পাশাপাশি ‘মনোমুগ্ধকর নানা বৈচিত্র্যপূর্ণ আয়োজনে সাজানো হচ্ছে এই মেগা বিচ কার্নিভাল। থাকছে দেশীয় ঐতিহ্যবাহী বিভিন্ন খেলাধুলা ও আন্তর্জাতিক মানসম্পন্ন ওয়াটার স্পোর্টসের ব্যবস্থা। এছাড়া দেশি-বিদেশি স্বনামধন্য শিল্পীদের অংশগ্রহণে থার্টিফার্স্ট নাইটসহ তিনদিনই ওপেন কনসার্ট হওয়ার কথা রয়েছে। তবে সব অনুষ্ঠান করতে হবে সন্ধ্যার আগেই। নিরাপত্তাজনিত কারণে জেলা প্রশাসন রাতের সব অনুষ্ঠান বন্ধ ঘোষণা করেছে। ইতিমধ্যেই থার্টিফার্স্ট নাইট ও আন্তর্জাতিক মেগা বিচ কার্নিভাল উপলক্ষে শহরের বিভিন্ন স্পটের ভবন ও দেয়ালগুলো ব্যানার-ফেস্টুন দিয়ে রাঙানো হয়েছে। নির্মাণ করা হয়েছে বিভিন্ন ধরনের তোরণও। কক্সবাজার কটেজ ব্যবসায়ী সমিতির সভাপতি কাজী রাসেল আহমেদ নোবেল বলেন, সন্ধ্যার পর সব অনুষ্ঠান বন্ধ করলেও এবার কক্সবাজারে অন্যরকম থার্টিফার্স্ট নাইট উদযাপিত হবে। সব মিলিয়ে এক জমকালো আয়োজনে কক্সবাজারে রেকর্ট পরিমাণ পর্যটকদের আগমন ঘটবে। কক্সবাজারের অন্যতম তারকা মানের হোটেল সী-গার্লের ম্যানেজার এমএ হাসিম বলেন, কক্সবাজারে কোথাও শিশুদের জন্য বিনোদনের জায়গা নেই। একমাত্র সী-গার্ল হোটেলেই মিনি শিশুপার্ক রয়েছে। এ কারণে থার্টিফার্স্ট নাইটে সী-গার্ল হোটেলে সব রুম অগ্রিম বুকিং হয়ে গেছে। এছাড়া বিদেশি পর্যটক তো রয়েছেই। তারকা মানের হোটেল লং বিচ এর ব্যবস্থাপনা পরিচালক মোহাম্মদ তারেক বলেন, অন্যান্য বছরের চেয়ে এ বছর অভূতপূর্ব সাড়া জাগিয়েছেন পর্যটকরা। লং বিচ হোটেলে রুম দিতে না পেরে অনেক পর্যটক ফেরত যাচ্ছেন। বিশেষ করে থার্টিফার্স্ট নাইটে প্রশাসনের কড়া নিরাপত্তায় পর্যটকরা মহা খুশি। কক্সবাজার ট্যুরিস্ট পুলিশের অতিরিক্ত পুলিশ সুপার মো. আলমগীর হোসেন বলেন, কক্সবাজারে আগত পর্যটকদের নিরাপত্তায় পুলিশ বিশেষ ব্যবস্থা গ্রহণ করেছে। পর্যটন স্পটগুলোতে পুলিশের নজরদারিও বাড়ানো হয়েছে। এছাড়া কক্সবাজার সমুদ্রসৈকত থেকে সেন্টমার্টিন পর্যন্ত এলাকায় পর্যটকদের নিরাপত্তায় ট্যুরিস্ট পুলিশ সার্বক্ষণিক কাজ করছে। সাদা পোশাকে নিয়োজিত পুলিশের পাশাপাশি জেলা পুলিশ, র‌্যাব ও অন্যান্য সংস্থার সদস্যরাও আইনশৃঙ্খলা রক্ষার্থে কাজ করছেন। কক্সবাজার জেলা প্রশাসক মো. আলী হোসেন বলেন, দেশে জঙ্গি সংগঠনগুলো মাথাচাড়া দিয়ে উঠেছে। একের পর এক নাশকতার কথা বিবেচনা করে এ বছর নিরাপত্তাজনিত কারণে ৩১ ডিসেম্বর সন্ধ্যার পর থেকে আগামী ৫ জানুয়ারি পর্যন্ত সব ধরনের অনুষ্ঠান না করার নির্দেশনা দেওয়া হয়েছে। এদিকে, গত ১৬ ডিসেম্বরের ছুটির দিন থেকে সমুদ্রসৈকত, প্রবাল দ্বীপ সেন্টমার্টিন, টেকনাফ, শাহপরীর দ্বীপ, ইনানী, হিমছড়ি, রামু, চকরিয়ার ডুলাহাজারা বঙ্গবন্ধু সাফারি পার্ক, মহেশখালীর আদিনাথ মন্দির, সোনাদিয়াসহ পুরো কক্সবাজারেই এখন উপচেপড়া ভিড় লেগেই আছে। থার্টিফার্স্ট নাইটের জন্য বসে না থেকে পর্যটকরা দল বেঁধে নানা অনুষ্ঠানে অংশ নিচ্ছেন।", "url": "https://www.banglatribune.com/country/chitagong/65323/%E0%A6%95%E0%A6%95%E0%A7%8D%E0%A6%B8%E0%A6%AC%E0%A6%BE%E0%A6%9C%E0%A6%BE%E0%A6%B0%E0%A7%87-%E0%A6%A5%E0%A6%BE%E0%A6%B0%E0%A7%8D%E0%A6%9F%E0%A6%BF%E0%A6%AB%E0%A6%BE%E0%A6%B0%E0%A7%8D%E0%A6%B8%E0%A7%8D%E0%A6%9F-%E0%A6%A8%E0%A6%BE%E0%A6%87%E0%A6%9F-%E0%A6%89%E0%A6%A6%E0%A6%AF%E0%A6%BE%E0%A6%AA%E0%A6%A8-%E0%A6%B9%E0%A6%AC%E0%A7%87-%E0%A6%A6%E0%A6%BF%E0%A6%A8%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আবদুল আজিজ, কক্সবাজার", "category": "country", "language": "bn", "token_count": 458, "scraped_at": "2026-02-05T12:58:55.344813"}
{"title": "পুলিশের বিশেষ অভিযানে আটক ২৫", "body": "বাগেরহাটে পুলিশের বিশেষ অভিযানে ২৫ জন আটক হয়েছে। শুক্রবার রাত থেকে শনিবার দুপুর পর্যন্ত জেলার ৯টি থানার বিভিন্ন স্থানে অভিযান চালিয়ে তাদের আটক করা হয়। আটককৃতরা নিয়মিত ও অনিয়মিত মামলার আসামি বলে জেলা পুলিশ নিশ্চিত করেছে। শনিবার দুপুরে তাদের আদালতের মাধ্যমে কারাগারে পাঠানো হয়েছে।", "url": "https://www.banglatribune.com/country/khulna/59693/%E0%A6%AA%E0%A7%81%E0%A6%B2%E0%A6%BF%E0%A6%B6%E0%A7%87%E0%A6%B0-%E0%A6%AC%E0%A6%BF%E0%A6%B6%E0%A7%87%E0%A6%B7-%E0%A6%85%E0%A6%AD%E0%A6%BF%E0%A6%AF%E0%A6%BE%E0%A6%A8%E0%A7%87-%E0%A6%86%E0%A6%9F%E0%A6%95-%E0%A7%A8%E0%A7%AB", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাগেরহাট প্রতিনিধি", "category": "country", "language": "bn", "token_count": 44, "scraped_at": "2026-02-05T12:58:59.128571"}
{"title": "চোরাকারবারির স্বর্ণের বার নিয়ে পালালো পুলিশ", "body": "মঙ্গলবার সকালে বেনাপোলের রঘুনাথপুর সীমান্ত এলাকা থেকে ১৩টি সোনার বারসহ রেজাউল নামে এক ব্যক্তিকে আটক করে বন্দর পুলিশ। থানায় আনার পর উদ্ধার হওয়া ওই স্বর্ণের বারগুলো নিয়ে পালিয়ে গেছেন বন্দর থানা পুলিশের সহকারী উপ-পরিদর্শক (এএসআই) রফিকুল ইসলাম (রফিক)।এ ঘটনায় পলাতক এএসআই রফিককে আসামি করে দুটি মামলা দায়ের করা হয়েছে। সে নড়াইলের তেরখাদা গ্রামের মৃত হেমায়েত উদ্দিনের ছেলে। বন্দর থানার পুলিশ জানায়, এএসআই রফিক ও পুলিশের অন্য দুই সদস্য মঙ্গলবার সকালে বেনাপোল বন্দর থানার রঘুনাথপুর বিজিবি ক্যাম্পের সামনে থেকে ১৩টি সোনার বারসহ ওই গ্রামের সাইদুর মল্লিকের ছেলে রেজাউলকে (৩০) আটক করে থানায় নিয়ে আসে। পরে থানায় আসামি রেখে এএসআই রফিক উদ্ধার হওয়া সব সোনার বার নিয়ে পালিয়ে যান। বেনাপোল বন্দর থানা পুলিশের ভারপ্রাপ্ত কর্মকর্তা (ওসি) অপূর্ব হাসান জানান, জব্দ করা ১৩টি সোনার বার নিয়ে এএসআই রফিক পালিয়েছেন। এ ঘটনায় তার বিরুদ্ধে মামলা দায়ের করা হয়েছে বেনাপোল থানায়।", "url": "https://www.banglatribune.com/country/61913/%E0%A6%9A%E0%A7%8B%E0%A6%B0%E0%A6%BE%E0%A6%95%E0%A6%BE%E0%A6%B0%E0%A6%AC%E0%A6%BE%E0%A6%B0%E0%A6%BF%E0%A6%B0-%E0%A6%B8%E0%A7%8D%E0%A6%AC%E0%A6%B0%E0%A7%8D%E0%A6%A3%E0%A7%87%E0%A6%B0-%E0%A6%AC%E0%A6%BE%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%AA%E0%A6%BE%E0%A6%B2%E0%A6%BE%E0%A6%B2-%E0%A6%AA%E0%A7%81%E0%A6%B2%E0%A6%BF%E0%A6%B6", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বেনাপোল প্রতিনিধি", "category": "country", "language": "bn", "token_count": 136, "scraped_at": "2026-02-05T12:59:01.107902"}
{"title": "সাতক্ষীরায় প্রতারণার অভিযোগে প্রধান শিক্ষক গ্রেফতার", "body": "বিদেশে পাঠানোর নাম করে মোটা অঙ্কের টাকা হাতিয়ে নেওয়ার অভিযোগে সাতক্ষীরার তালতলা হাইস্কুলের প্রধান শিক্ষক রেজাউল করিমকে গ্রেফতার করেছে পুলিশ। শনিবার সন্ধ্যায় শহরের উত্তর কাটিয়ার নিরালা আবাসিক এলাকার নিজ বাড়ি থেকে তাকে গ্রেফতার করা হয়। সাতক্ষীরা সদর থানার ওসি এমদাদুল হক শেখ তার গ্রেফতারের বিষয়টি নিশ্চিত করেছেন।মামলার এজাহার সূত্রে জানা যায়, নড়াইল জেলার কালিয়া থানার আবুল কালামের ছেলে শফিকুল ইসলামকে অস্ট্রেলিয়া পাঠানোর নাম করে প্রতারণার মাধ্যমে নগদ তিন লাখ টাকা ও দুই লাখ টাকার সোনার গহনা হাতিয়ে নেন রেজাউল। এরপর থেকে তিনি শফিকুলকে বিদেশ না পাঠিয়ে টালবাহানা করতে থাকেন। এক পর্যায়ে শফিকুল নড়াইলের জুডিশিয়াল মাজিস্ট্রেট আদালতে রেজাউলের নামে একটি প্রতারণার মামলা দায়ের করেন। মামলা নং-৯২/১৫, ধারা-৪০৬, ৪১৭, ৫০৬। এই মামলায় তিনি ওয়ারেন্টভুক্ত আসামি হওয়ায় পুলিশ শনিবার সন্ধ্যায় তাকে গ্রেফতার করে।এজাহার সূত্রে আরও জানা যায়, অভিযুক্ত রেজাউল শফিকুলকে অস্ট্রেলিয়া পাঠানোর জন্য সাত লাখ টাকায় চুক্তিবদ্ধ হন এবং ভিসা হওয়ার আগেই পাঁচ লাখ টাকা দাবি করেন। শফিকুল ৩১ জুলাই তার কাছে নগদ তিন লাখ টাকা দিতে চাইলে তিনি রাজি না হওয়ায় শফিকুল গহনা বাবদ তার কাছে বাকি দুই লাখ টাকা দেন। এর ১৫ দিন পর তাকে ভিসা দেবেন এ মর্মে ঢাকার উত্তরার ৬নং রোডের ৮নং বিল্ডিংয়ের যোগাযোগ করার কথা বলেন রেজাউল। শফিকুল তার কথামতো সেখানে গিয়ে দেখেন সেখানে কোনও এজেন্সি অফিস নেই।এরপর শফিকুল তার কাছে বারবার মোবাইল ফোনে যোগাযোগ করার চেষ্টা করলে তিনি তার ফোন রিসিভ করেননি। পরে বহুবার চেষ্টার পর শফিকুল প্রতারক রেজাউলের সাতক্ষীরার বাড়িতে দেখা করলে তিনি তাকে সাগর পথে অস্ট্রেলিয়ায় পাঠাবেন বলে সান্ত্বনা দেন। কিন্তু শফিকুল এতে রাজি না হয়ে টাকা ফেরত চাইলে রেজাউল টাকা ফেরত না দিয়ে বিভিন্নভাবে তাকে হুমকি দেন।এভাবে আরও অনেকের কাছ থেকে অভিযুক্ত রেজাউল মোটা অঙ্কের টাকা হাতিয়ে নিয়েছেন বলেও এজাহারে উল্লেখ করা হয়েছে।/এআর/ টিএন/আপ-এআর/", "url": "https://www.banglatribune.com/country/khulna/68383/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A6%AA%E0%A7%8D%E0%A6%B0%E0%A6%A4%E0%A6%BE%E0%A6%B0%E0%A6%A3%E0%A6%BE%E0%A6%B0-%E0%A6%85%E0%A6%AD%E0%A6%BF%E0%A6%AF%E0%A7%8B%E0%A6%97%E0%A7%87-%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সাতক্ষীরা প্রতিনিধি", "category": "country", "language": "bn", "token_count": 270, "scraped_at": "2026-02-05T12:59:03.216743"}
{"title": "নীলফামারীতে চারতলা ভবন থেকে পড়ে শ্রমিক নিহত", "body": "নীলফামারীর উত্তরা ইপিজেডের মাজেন বিডি (লি.) ফ্যাক্টরির নির্মাণাধীন সম্প্রসারিত চারতলা ভবনের উপর থেকে পড়ে আনোয়ার হোসেন (২৫) নামের এক রড মিস্ত্রি নিহত হয়েছেন। মঙ্গলবার সকাল ১১টার দিকে এই দুর্ঘটনা ঘটে।নিহত শ্রমিক নীলফামারী সদরের চড়াইখোলা ইউনিয়নের বটতলী গ্রামের বাসিন্দা।নীলফামারী সদর থানার ওসি শাহজাহান পাশা বিষয়টি নিশ্চিত করে জানান, ঘটনার পর ওই শ্রমিককে সদর আধুনিক হাসপাতালে নেওয়া হয়েছিল। সেখানে কর্তব্যরত জরুরি বিভাগের চিকিৎসক ডা. ইরফান রশিদ তাকে মৃত ঘোষণা করেন। এ ঘটনায় একটি দুর্ঘটনাজনিত মৃত্যুর মামলা করা হয়েছে।/এআর/এসএম/", "url": "https://www.banglatribune.com/country/rangpur/65333/%E0%A6%A8%E0%A7%80%E0%A6%B2%E0%A6%AB%E0%A6%BE%E0%A6%AE%E0%A6%BE%E0%A6%B0%E0%A7%80%E0%A6%A4%E0%A7%87-%E0%A6%9A%E0%A6%BE%E0%A6%B0%E0%A6%A4%E0%A6%B2%E0%A6%BE-%E0%A6%AD%E0%A6%AC%E0%A6%A8-%E0%A6%A5%E0%A7%87%E0%A6%95%E0%A7%87-%E0%A6%AA%E0%A7%9C%E0%A7%87-%E0%A6%B6%E0%A7%8D%E0%A6%B0%E0%A6%AE%E0%A6%BF%E0%A6%95-%E0%A6%A8%E0%A6%BF%E0%A6%B9%E0%A6%A4", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নীলফামারী প্রতিনিধি", "category": "country", "language": "bn", "token_count": 76, "scraped_at": "2026-02-05T12:59:05.172383"}
{"title": "শুভ-ফারিয়া জুটির অভিষেক ‘ডিটেকটিভ’ ছবিতে", "body": "জুটি হিসেবে দুজন বেশ সম্ভাবনার বাতি জ্বালিয়ে আসছেন অনেক দিন ধরে। ফিল্মি পাড়ায় তীক্ষ্ণ নজর রয়েছে তাদের প্রতি। অন্যতম প্রযোজনা প্রতিষ্ঠান জাজ মাল্টিমিডিয়া তো ‘নতুন ভরসা’ হিসেবে এই জুটিকে নিয়ে পরিকল্পনার ঘাটতি রাখছে না কোনও অংশেই। অথচ টুকটাক নাটকের বাইরে দুজনের একসঙ্গে একটাই উল্লেখযোগ্য কাজ। প্রাণআপ-এর একটি বিজ্ঞাপন, তাও অনেক আগে।শুভ-ফারিয়াকে নিয়ে ‘প্রহরী’ নামে যৌথ প্রযোজনার একটি ছবির সব ঠিক-ঠাক হলেও শ্যুটিংয়ে নামার দিন কয়েক আগে ভেস্তে গেল। ছবিটির সকল কার্যক্রম আপাতত অস্পষ্ট কারণে অনির্দিষ্ট সময়ের জন্য স্থগিত। তবে যে জুটিকে নিয়ে বর্তমান থতমত ঢালিউড আগামীর স্বপ্ন দেখছে, তাদের ‘স্থগিত’ রাখা মুশকিলও বটে। নতুন খবর হলো, নায়ক-নায়িকা হয়ে খুব গোপনে দু’জনে নতুন একটি ছবিতে যুক্ত হলেন সম্প্রতি। নাম ‘ডিটেকটিভ’। কবিগুরু রবীন্দ্রনাথ ঠাকুরের ‘ডিটেকটিভ’ গল্প অবলম্বনে তৈরি হচ্ছে এই ছবি। নামই বলে দিচ্ছে গোয়েন্দা কাহিনি নিয়ে নির্মিত হচ্ছে এটি। নূসরাত ফারিয়া জানালেন, রবিবার (১৫ নভেম্বর) থেকে ছবিটির ডাবিংয়ে অংশ নিয়েছেন তিনি। শুভ জানালেন, তার অংশের ডাবিং এরইমধ্যে শেষ।সে কি কান্ড! শ্যুটিং হলো কবে? ডাবিংও প্রায় শেষ...পাঠকদের পক্ষে এমন বিস্ময়—প্রশ্ন উঠতেই পারে। জবাবে জানা গেছে, এই ছবির শ্যুটিংয়ে অংশ নিতে হয়নি শুভ-ফারিয়াকে। এটি এনিমেটেড ছবি। যা বাংলাদেশের প্রথম পূর্ণদৈর্ঘ্য অ্যানিমেটেড ছবির তালিকায় নাম লিখিয়েছে এরইমধ্যে। পরিচালক তপন আহমেদ নিজেই সম্পাদনা ও অ্যানিমেশন তৈরির কাজ করেছেন গত দুই বছর যাবত। চিত্রনাট্য লিখেছেন তারিক আনাম খান। এখন চলছে এনিমেটেড চরিত্রগুলোর সঙ্গে ঠোঁট মিলিয়ে ডাবিংয়ের কাজ। ‘ডিটেকটিভ’ প্রযোজক আবদুল আজিজ বাংলা ট্রিবিউনকে বলেন, ‘দর্শকদের আকৃষ্ট করতেই শুভ-ফারিয়াকে নিয়ে এ উদ্যোগ। এই ছবিতে তারা দু’জনেই থাকছেন নায়ক-নায়িকার কণ্ঠ হিসেবে। তাদের প্রকৃত কণ্ঠ-ই আমরা ব্যবহার করছি। দুজনে সম্পূর্ণ বিনা পারিশ্রমিকে কাজটি করছে। আশা করছি রূপালি পর্দায় দু’জনের কণ্ঠ অভিষেক ভালোই হবে।’ ডিসেম্বরে ছবিটি সেন্সরে জমা পড়ার কথা রয়েছে। এ বছরের শেষ নাগাদ ছবিটি মুক্তির সম্ভাবনা রয়েছে বলে জানায় জাজ মাল্টিমিডিয়া।", "url": "https://www.banglatribune.com/entertainment/59250/%E0%A6%B6%E0%A7%81%E0%A6%AD-%E0%A6%AB%E0%A6%BE%E0%A6%B0%E0%A6%BF%E0%A7%9F%E0%A6%BE-%E0%A6%9C%E0%A7%81%E0%A6%9F%E0%A6%BF%E0%A6%B0-%E0%A6%85%E0%A6%AD%E0%A6%BF%E0%A6%B7%E0%A7%87%E0%A6%95-%E2%80%98%E0%A6%A1%E0%A6%BF%E0%A6%9F%E0%A7%87%E0%A6%95%E0%A6%9F%E0%A6%BF%E0%A6%AD%E2%80%99-%E0%A6%9B%E0%A6%AC%E0%A6%BF%E0%A6%A4%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "আহমেদ জামান শিমুল।।", "category": "entertainment", "language": "bn", "token_count": 273, "scraped_at": "2026-02-05T12:59:07.111240"}
{"title": "না.গঞ্জে উন্নয়ন না হওয়ার দায় আমারও: শামীম ওসমান", "body": "নারায়ণগঞ্জ শহরের প্রধান সমস্যা ‘যানজট’ উল্লেখ করে আগামী ১২ জানুয়ারি থেকে নিজেই রাস্তায় নামার ঘোষণা দিয়েছেন নারায়ণগঞ্জ-৪ আসনের এমপি শামীম ওসমান। তিনি বলেন, আমরা চাই, একটি রোডম্যাপ দিতে। যেন আমরা রাস্তা থেকে উঠে গেলেও যানজট নিরসনের পদ্ধতি সিটি করপোরেশন বহাল রাখে। মাস্টার প্ল্যানের কারণে নারায়ণগঞ্জে অনেক উন্নয়ন হয়নি। এ ব্যর্থতা আমারও। সেই ব্যর্থতার দায় নিয়েই বলছি, দ্রুত নারায়ণগঞ্জে উন্নয়ন ঘটবে। শুক্রবার বিকেলে শহরের পাইকপাড়া আমেনা মঞ্জিল এলাকায় স্যাটেলাইট ক্যাবল (ডিশ) এর সেটটপ বক্স কার্যক্রমের উদ্বোধনী অনুষ্ঠানে তিনি এসব কথা বলেন।শামীম ওসমান বলেন, যানজট নিরসনের কাজে আমি প্রথম ৪ থেকে ৫দিন মাঠে থাকব। আর ছাত্রলীগ, যুবলীগ ও স্কাউটের লোকজন আরও কয়েকদিন রাস্তায় থেকে যানজট নিরসনে কাজ করবে। এ কাজে সিটি করপোরেশনের কাউন্সিলর নেতাদের সম্পৃক্ততা থাকতে হবে। আমরা সিটি করপোরেশনকে সহযোগিতা করতে চাই। তিনি আরও বলেন, নারায়ণগঞ্জে মাদকের বিরুদ্ধে আমরা কাজ শুরু করেছি। ইভটিজিং প্রতিরোধেও সবাইকে সজাগ থাকতে হবে। কারণ এ সব দূর না হলে উন্নয়ন প্রশ্নবিদ্ধ থাকে। অন্যদের মধ্যে বক্তব্য রাখেন সংরক্ষিত নারী আসনের এমপি হোসনে আরা বেগম বাবলী, অতিরিক্ত পুলিশ সুপার মুহিবুর ইসলাম। উপস্থিত ছিলেন শীতলক্ষ্যা সম্পাদক ও নিউজ পেপারস ওনার্স অ্যাসোসিয়েশনের সভাপতি আরিফ আলম দিপু, মহানগর সেচ্ছাসেবক লীগ ও হোসিয়ারি অ্যাসোসিয়েশনের সভাপতি নাজমুল আলম সজল, জেলা যুবলীগের যুগ্ম সম্পাদক শাহ নিজাম প্রমুখ। এ সবি ক্যাবল অপারেটরের পরিচালক আব্দুল করিম বাবু বলেন, সেট আপবক্স দিয়ে ২শ চ্যানেল, ইন্টারনেট ও টি্অ্যান্ডটি চালানো যাবে। সেটাপবক্স টিভির উপরেই থাকবে। ডিস লাইনের জন্য মাসিক চার্জ থাকবে ৩’শ টাকা। আর ইন্টারনেট ও টিঅ্যান্ডটির বিল হবে ব্যবহারের ওপর। সেটাপবক্সের মাধ্যমে চ্যানেলগুলোর কোনও সমস্যা থাকবে না। এখন যে সব অভিযোগ পাওয়া যায় এগুলো থাকবে না।", "url": "https://www.banglatribune.com/country/68185/%E0%A6%A8%E0%A6%BE.%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%89%E0%A6%A8%E0%A7%8D%E0%A6%A8%E0%A7%9F%E0%A6%A8-%E0%A6%A8%E0%A6%BE-%E0%A6%B9%E0%A6%93%E0%A7%9F%E0%A6%BE%E0%A6%B0-%E0%A6%A6%E0%A6%BE%E0%A7%9F-%E0%A6%86%E0%A6%AE%E0%A6%BE%E0%A6%B0%E0%A6%93-%E0%A6%B6%E0%A6%BE%E0%A6%AE%E0%A7%80%E0%A6%AE-%E0%A6%93%E0%A6%B8%E0%A6%AE%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 248, "scraped_at": "2026-02-05T12:59:09.111642"}
{"title": "লেনদেন ডিএসইতে বেড়েছে ২০%, সিএসইতে ৩০%", "body": "সোমবার দেশের পুঁজিবাজারে মূল্য সূচকের পরিবর্তন ছিল মিশ্র। পাশাপাশি ডিএসইতে দেড় শতাধিক কোম্পানির শেয়ার দর কমেছ। আর সিএসইতে প্রায় সমসংখ্যক কোম্পানির শেয়ার দর বেড়েছে ও কমেছে।তবে, টাকার অঙ্কে লেনদেনের পরিমাণ আগের দিনের ‍তুলনায় বেড়েছে উভয় বাজারে। এর মধ্যে ডিএসইতে বেড়েছে ২০ দশমিক ০৫ শতাংশ। আর সিএসইতে বেড়েছে ২৯ দশমিক ৬০ শতাংশ। উভয় এক্সচেঞ্জ সূত্রে এ সব তথ্য জানা গেছে।ঢাকা স্টক এক্সচেঞ্জে (ডিএসই) সোমবার ডিএসইএক্স সূচক কমেছে ৬ পয়েন্ট। ফলে দিনের লেনদেন শেষে সূচকটি নেমে আসে ৪ হাজার ৬১৭ পয়েন্টে। আর প্রায় ২ পয়েন্ট কমে ডিএস৩০ সূচক রয়েছে ১ হাজার ৭৫৬ পয়েন্টে। তবে, ডিএসইএস বা শরীয়াহ সূচক ৩ পয়েন্ট বেড়ে অবস্থান করছে ১ হাজার ১১২ পয়েন্টে।এ দিন ডিএসইতে ৩১৮টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ১২৭টির, কমেছে ১৫১টির এবং অপরিবর্তিত রয়েছে ৪০টির। সোমবার ডিএসইতে লেনদেন বেড়েছে ৭৩ কোটি ৪৭ লাখ টাকা। এ দিন বাজারে লেনদের হয়েছে ৪৩৯ কোটি ৮৯ লাখ টাকা। রবিবার লেনদেন হয়েছিল ৩৬৬ কোটি ৪২ লাখ টাকা। টাকার অঙ্কে এ দিন ডিএসইতে লেনদেনের শীর্ষ ১০ কোম্পানি হলো বেক্সিমকো, সামিট পোর্ট অ্যালায়েন্স, ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, বেক্সিমকো ফার্মা, সামিট পাওয়ার, এমারেল্ড অয়েল, খুলনা পাওয়ার কোম্পানি, ইফাদ অটোজ, কেডিএস অ্যাক্সেসরিজ এবং বিবিএস। চট্টগ্রাম স্টক একচেঞ্জে (সিএসই) সোমবার সার্বিক সূচক সিএএসপিআই বেড়েছে ৬ পয়েন্ট। ফলে দিনের লেনদেন শেষে সূচকটি বেড়ে দাঁড়িয়েছে ১৪ হাজার ১১৬ পয়েন্টে। এ ছাড়া, সিএসইএক্স ২ এবং সিএসই৩০ সূচক ১১ পয়েন্ট বেড়েছে। এ দিন সিএসইতে ২২২টি কোম্পানি ও মিউচুয়াল ফান্ডের শেয়ার লেনদেন হয়েছে। এর মধ্যে দর বেড়েছে ৯৬টির, কমেছে ৯৫টির এবং অপরিবর্তিত রয়েছে ৩১টির। সোমবার সিএসইতে লেনদেন বেড়েছে ৬ কোটি ৮৪ লাখ টাকা। এ দিন বাজারে ২৯ কোটি ৯৫ লাখ টাকার শেয়ার লেনদেন হয়েছে। রবিবার লেনদেন হয়েছিল ২৩ কোটি ১১ লাখ টাকা। টাকার অঙ্কে এ দিন সিএসইতে লেনদেনের শীর্ষ ৫ কোম্পানি হলো ইউনাইটেড পাওয়ার জেনারেশন অ্যান্ড ডিস্ট্রিবিউশন কোম্পানি, বেক্সিমকো, সামিট পাওয়ার, সামিট পোর্ট অ্যালায়েন্স এবং ইফাদ অটোজ।", "url": "https://www.banglatribune.com/business/67003/%E0%A6%B2%E0%A7%87%E0%A6%A8%E0%A6%A6%E0%A7%87%E0%A6%A8-%E0%A6%A1%E0%A6%BF%E0%A6%8F%E0%A6%B8%E0%A6%87%E0%A6%A4%E0%A7%87-%E0%A6%AC%E0%A7%87%E0%A7%9C%E0%A7%87%E0%A6%9B%E0%A7%87-%E0%A7%A8%E0%A7%A6%25-%E0%A6%B8%E0%A6%BF%E0%A6%8F%E0%A6%B8%E0%A6%87%E0%A6%A4%E0%A7%87-%E0%A7%A9%E0%A7%A6%25", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "business", "language": "bn", "token_count": 295, "scraped_at": "2026-02-05T12:59:11.273634"}
{"title": "কে জিতবে: ‘দিলওয়ালে’ না ‘বাজিরাও মাস্তানি’", "body": "বলিউড বাদশা শাহরুখ খানের সঙ্গে প্রতিদ্বন্দ্বিতায় নামায় ‘বাজিরাও মাস্তানি’র লড়াইটা অন্যরকম হবে। শুক্রবার (১৭ ডিসেম্বর) মুক্তি পেয়েছে বছরের অন্যতম দুই আলোচিত বলিউড সিনেমা। তাইতো ভক্তদের পাশাপাশি বিশ্লেষকদের মাঝে চলছে নানা হিসেব-নিকেষ। বাজার ধরার এ লড়াইয়ে কে জিতবে? ইতিহাসের পুনরাবৃত্তি হবে, নাকি নতুন করে ইতিহাস লিখবে ‘বাজিরাও মাস্তানি’? কার দিকে পাল্লা ভারি, শাহরুখ-কাজলের ‘দিলওয়ালে’ না রনভীর-দীপিকার ‘বাজিরাও মাস্তানি’। বলিউডের সিনেমার বাণিজ্যিক সফলতার ক্ষেত্রে বড় ভূমিকা রাখে প্রথম তিনদিনে কয়টি হলে সিনেমাটি প্রদর্শিত হচ্ছে তার ওপর। পরিবেশক প্রতিষ্ঠান ইরশ সালমান খানের ‘বজরঙ্গি ভাইজান’ সিনেমার সময় ঈদ পর্যন্ত ভারতের অধিকাংশ প্রেক্ষাগৃহ বুকিং দিয়ে রেখেছে। ‘বাজিরাও মাস্তানি’র পরিবেশক সংস্থাও ইরস। ফলে প্রেক্ষাগৃহগুলোতে কিছুটা এগিয়ে থাকবে ‘বাজিরাও মাস্তানি’। প্রবীণ চলচ্চিত্র পরিবেশক রমেশ সিপ্পিও বিষয়টিতে একমত। তিনি বলেন, ‘‘হলগুলোতে ‘বাজিরাও মাস্তানি’ প্রদর্শনের ফলে এই মুহূর্তে কিছুটা এগিয়ে আছে ছবিটি।’ তবে শুধু হলের আয় দিয়ে বাণিজ্যিকভাবে সফল সিনেমা এখন আর বলিউডে হয় না। প্রেক্ষাগৃহে ‘দিলওয়ালে’ পিছিয়ে থাকলেও মাল্টিপ্লেক্সে এগিয়ে থাকবে অনেকখানি। মাল্টিপ্লেক্সে ছবিটি পরিবেশনার দায়িত্ব পেয়েছে পিভিআর। পরিবেশক অনিল থাড়ানি জানান, প্রেক্ষাগৃহের আয়ের তুলনায় মাল্টিপ্লেক্সের আয়ের পরিমাণ বেশি হয়। ‘বাজিরাও মাস্তানি’ বেশি প্রেক্ষাগৃহে দেখানো হলেও ‘দিলওয়ালে’ও বেশ কিছু জায়গায় দেখা যাবে। তাছাড়া যেসব শহরে একচেটিয়া ব্যবসা আছে সেখানেই হলে দেখানোর চুক্তি কার্যকর থাকে। কিন্তু এর বাইরেও কিছু শহর আছে যেমন, আকোলা, সোলাপুর ও লক্ষ্ণৌতে ‘দিলওয়ালে’ প্রদর্শিত হতে পারে। পিভিআর সিনেমাকে প্রদর্শনের দায়িত্ব দেওয়ায় অনেকে শাহরুখ খানের প্রশংসা করছেন। আবার বিশ্লেষকরা বলছেন, এতে কোনও প্রভাব পড়বে না। কারণ পিভিআর ‘বাজিরাও মাস্তানি’ সিনেমারও পরিবেশক। এ বিষয়ে পিভিআরের প্রধান অজয় বিজলি জানান, দুটি ছবিই তাদের জন্য বড়। প্রদর্শনের সংখ্যায় খুব বেশি পার্থক্য থাকবে না। রমেশ সিপ্পিও বলেন, পার্থক্য খুব একটা পড়বে না। যদি ‘দিলওয়ালে’ ১২ বার দেখানো হয় তাহলে অন্তত ৮বার ‘বাজিরাও মাস্তানি’ দেখানো হবে। একমত থাড়ানিও। তিনি জানান, পিবিআর মাল্টিপ্লেক্স হোল্ডার ও প্রদর্শক। তাদেরকে দুটো ছবিই দেখাতে হবে। বলিউডের আয় এখন আর শুধু ভারতের ওপর নির্ভর করে না। বিশ্বের বিভিন্ন দেশের আয়ও যোগ হয় প্রযোজকের ঝুলিতে। আর ভারতের বাইরে বিশেষ করে মধ্যপ্রাচ্য ও পাকিস্তানে শাহরুখ জনপ্রিয়তার শীর্ষে। সম্প্রতি এক টিভি বার্তায় শাহরুখ পাকিস্তানের দর্শকদের ‘দিলওয়ালে’ দেখার আহ্বান জানিয়েছেন। দুবাইতে ‘দিলওয়ালে’র প্রচার ঝড় তুলেছে। ফলে প্রিয় তারকার সিনেমা মুক্তির পরই দেখতে চাইবেন অনেক ভক্ত। সিনেমার বিজ্ঞাপন ও মার্কেটিংয়েও এগিয়ে আছে ‘দিলওয়ালে’। এ ছবির প্রতিটি গানের মুক্তিতে যেসব প্রচারণামূলক অনুষ্ঠান করা হয়েছে তাতে বিজ্ঞাপন ও প্রচারণায় খানিকটা পিছিয়ে বাজিরাও। হিন্দি ছবি বাণিজ্যিকভাবে সফল হতে ‘বিতর্ক’ অনেক কাজে লাগে। এ দুটি ছবি নিয়ে এখন পর্যন্ত বড় ধরনের কোনও বিতর্ক তৈরি হয়নি। তবে যেটুকু হয়েছে তাতে ‘দিলওয়ালে’ খানিক এগিয়ে। শাহরুখকে ঘিরে কিছু বিষয়কে কেন্দ্র করে একটি রাজনৈতিক গ্রুপ ছবিটি বয়কটের ডাক দিয়েছে। অপরদিকে, বাজিরাওয়ের বিরুদ্ধে ‘বাজিরাও’ ও ‘মাস্তানি’র উত্তরসূরীদের অভিযোগ রয়েছে। ছবিতে যেভাবে তাদের পূর্বসূরীদের দেখানো হয়েছে, তাতে খুশি নন তারা। তবে তাদের পেছনে রাজনৈতিক শক্তি না থাকায় অভিযোগগুলো হালে পানি পায়নি। প্রেমিক যুগলের পর্দা রসায়নের একটা বড় ভূমিকা থাকবে। শাহরুখ-কাজল এক্ষেত্রে কিছুটা এগিয়ে আছেন। তবে রনভীর সিং ও দীপিকা পাড়ুকোন প্রেমিক জুটিও কম না। দেখা যাক শেষ পর্যন্ত এবার কাদের কপাল খোলে। সূত্র ও ছবি: ইন্ডিয়ান এক্সপ্রেস", "url": "https://www.banglatribune.com/entertainment/62617/%E0%A6%95%E0%A7%87-%E0%A6%9C%E0%A6%BF%E0%A6%A4%E0%A6%AC%E0%A7%87-%E2%80%98%E0%A6%A6%E0%A6%BF%E0%A6%B2%E0%A6%93%E0%A7%9F%E0%A6%BE%E0%A6%B2%E0%A7%87%E2%80%99-%E0%A6%A8%E0%A6%BE-%E2%80%98%E0%A6%AC%E0%A6%BE%E0%A6%9C%E0%A6%BF%E0%A6%B0%E0%A6%BE%E0%A6%93-%E0%A6%AE%E0%A6%BE%E0%A6%B8%E0%A7%8D%E0%A6%A4%E0%A6%BE%E0%A6%A8%E0%A6%BF%E2%80%99", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন ডেস্ক", "category": "entertainment", "language": "bn", "token_count": 465, "scraped_at": "2026-02-05T12:59:13.103926"}
{"title": "নায়ক এটিএম নায়িকা অপু!", "body": "এটিএম শামসুজ্জামান এবং অপু বিশ্বাস। বয়স এবং ক্যারিয়ার বিচারে আকাশ-মাটি ব্যবধান। তাতে কি! বয়সটাকে তুচ্ছ করে এবার নায়ক হিসেবে অপুর বিপরীতে ঠিকই দাঁড়াচ্ছেন শক্তিমান এ অভিনেতা। আবদুল মান্নানের ‘পাংকু জামাই’ ছবিতে একসঙ্গে অভিনয় করছেন তারা। শনিবার থেকে এফডিসিতে এর শ্যুটিং শুরু হয়েছে। পরিচালক জানান, ছবির গল্পে দেখা যাবে, এ টি এম শামসুজ্জামান অপুকে খুব ভালোবাসেন। তাকে নিয়ে দিনে-রাতে রোমান্টিক স্বপ্ন দেখেন। কল্পনায় অপুকে নিয়ে ভালোবাসার গানে মেতে ওঠেন। সবমিলিয়ে মজার একটি বিষয়। দর্শকরা এই অসম প্রেমিক জুটির পর্দার কর্মকান্ড বেশ উপভোগ করবে বলেই আশা করছেন তিনি। জানা যায়, এটিএম-অপু বিশ্বাসে’র রোমান্টিক গানটির শ্যুটিং হবে আগামী সপ্তাহে, বিএফডিসিতে। এদিকে ‘পাংকু জামাই’ ছবির একটি অংশে অপু বিশ্বাসের নায়ক হিসেবে এটিএম শামসুজ্জামানকে পাওয়া গেলেও, ছবির মূল নায়ক হিসেবে থাকছেন শাকিব খান।", "url": "https://www.banglatribune.com/entertainment/66775/%E0%A6%A8%E0%A6%BE%E0%A7%9F%E0%A6%95-%E0%A6%8F%E0%A6%9F%E0%A6%BF%E0%A6%8F%E0%A6%AE-%E0%A6%A8%E0%A6%BE%E0%A7%9F%E0%A6%BF%E0%A6%95%E0%A6%BE-%E0%A6%85%E0%A6%AA%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 118, "scraped_at": "2026-02-05T12:59:16.883831"}
{"title": "ত্বকী হত্যার বিচার চেয়ে শিখা প্রজ্বলন", "body": "নারায়ণগঞ্জের আলোচিত মেধাবী ছাত্র তানভীর মুহাম্মদ ত্বকীর হত্যাকারীদের গ্রেফতার ও দ্রুত অভিযোগপত্র প্রদানের দাবিতে শিখা প্রজ্বলন করেছে জেলার সাংস্কৃতিক অঙ্গনের নেতারা। শুক্রবার সন্ধ্যায় শহরের ৫নং খেয়াঘাট এলাকায় সাংস্কৃতিক জোটের মাসিক কর্মসূচির অংশ হিসাবে মোমের শিখা প্রজ্বলন করেন তারা। ত্বকীর হত্যার ৩৪ মাস পেরিয়ে গেলেও এ হত্যাকাণ্ডের চার্জশিট না দেওয়ায় এ সময় ক্ষুব্ধ প্রতিক্রিয়া ব্যক্ত করেন তারা। নারায়ণগঞ্জ সাংস্কৃতিক জোটের উপদেষ্টা ও নিহত ত্বকীর বাবা রফিউর রাব্বি বলেন, সরকার এক দেশের দুই ধরনের নীতিতে হত্যাকাণ্ডের বিচার করছেন। যেসকল হত্যাকাণ্ডের বিচারের মাধ্যমে প্রতিপক্ষকে ঘায়েল করার সম্ভব সেসব হত্যাকাণ্ডের বিচার করছে। এছাড়া যেসকল হত্যাকাণ্ডে সরকার দলীয় লোকজন জড়িত সেসকল বিচারে চার্জশিট পর্যন্ত দিচ্ছে না। প্রধানমন্ত্রী চাইলেই কেবল ত্বকী হত্যার বিচার সম্ভব অন্যথায় বিচার আরও বিলম্বিত হবে। তাই প্রধানমন্ত্রী দ্রুত ত্বকী হত্যার চার্জশীটের ও বিচারের নির্দেশ দিবেন এটাই আমাদের দাবি। নারায়ণগঞ্জ সাংস্কৃতিক জোটের সভাপতি জিয়াউল ইসলাম কাজলের সভাপতিত্ব ও সাধারণ সম্পাদক ধীমান সাহা জুয়েলের সঞ্চালনায় উপস্থিত ছিলেন, নাগরিক কমিটির সাধারণ সম্পাদক আব্দুর রহমান, সিপিবির জেলার সভাপতি হাফিজুল ইসলাম, নারায়ণগঞ্জ সাংস্কৃতিক জোটের সহসভাপতি মণি সুপান্থ, বাংলাদেশ পরিবেশ আন্দোলনের নারায়ণগঞ্জ জেলার সাধারণ সম্পাদক সুজিত সরকার, গণসংহতি আন্দোলন নারায়ণগঞ্জ জেলার সমন্বয়ক তারিকুল সুজন, শ্রমিক নেতা দুলাল সাহা, জাহাঙ্গীর আলম গোলক, বাংলাদেশ ছাত্র ফেডারেশনের জেলার সভাপতি মশিউর রহমান রিচার্ড প্রমুখ। প্রসঙ্গত, ২০১৩ সালের ৬ মার্চ বিকেলে ত্বকী শহরের শায়েস্তাখান সড়কের বাসা থেকে বের হয়ে আর ফেরেনি। পরে ৮ মার্চ সকালে চারারগোপে শীতলক্ষ্যা নদীর তীরে তার মরদেহ পাওয়া যায়। কিন্তু এ হত্যাকাণ্ডের মামলায় এখনও পর্যন্ত অভিযোগ পত্র দেওয়া হয়নি।", "url": "https://www.banglatribune.com/country/68217/%E0%A6%A4%E0%A7%8D%E0%A6%AC%E0%A6%95%E0%A7%80-%E0%A6%B9%E0%A6%A4%E0%A7%8D%E0%A6%AF%E0%A6%BE%E0%A6%B0-%E0%A6%AC%E0%A6%BF%E0%A6%9A%E0%A6%BE%E0%A6%B0-%E0%A6%9A%E0%A7%87%E0%A7%9F%E0%A7%87-%E0%A6%B6%E0%A6%BF%E0%A6%96%E0%A6%BE-%E0%A6%AA%E0%A7%8D%E0%A6%B0%E0%A6%9C%E0%A7%8D%E0%A6%AC%E0%A6%B2%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 230, "scraped_at": "2026-02-05T12:59:18.766031"}
{"title": "বাগেরহাটে দুই পৌরসভায় ২৪টি ভোটকেন্দ্রের মধ্যে ২৩টি ঝুঁকিপূর্ণ", "body": "বাগেরহাটের দুটি পৌরসভার মোট ২৪টি ভোটকেন্দ্রের মধ্যে ২৩টি কেন্দ্রকে ঝুঁকিপূর্ণ হিসাবে চিহ্নিত করা হয়েছে। বাগেরহাট জেলা পুলিশের বিশেষ শাখা (এসবি) সূত্রে এই তথ্য জানা গেছে। সূত্র জানায়, নির্বাচনে বাগেরহাট পৌরসভায় মোট ভোটকেন্দ্র রয়েছে ১৫টি। এরমধ্যে একটি কেন্দ্র বাদে ১৪টি ভোটকেন্দ্রকে ঝুঁকিপূর্ণ ঘোষণা করা হয়েছে। এছাড়া মোরেলগঞ্জ পৌরসভার ৯টি ভোটকেন্দ্রের সবগুলোই ঝুঁকিপূর্ণ বলে চিহ্নিত করা হয়েছে।বাগেরহাটের অতিরিক্ত পুলিশ সুপার (এএসপি) গৌতম কুমার বিশ্বাস মঙ্গলবার দুপুরে বাংলা ট্রিবিউনকে জানান, ভোট গ্রহণ যেন সুষ্ঠুভাবে পরিচালিত হয় তার জন্য প্রতিটি ভোটকেন্দ্রে পর্যাপ্ত নিরাপত্তার ব্যবস্থা করা হচ্ছে। ২৪টি কেন্দ্রর মধ্যে ২৩টি কেন্দ্র ঝুঁকিপূর্ণ রয়েছে। তাই প্রতিটি কেন্দ্রেই ভোটের দিন আইনশৃঙ্খলা রক্ষাকারী বাহিনীর ২৪জন সদস্য নিয়োজিত করা হবে। এছাড়া সার্বিক নিরাপত্তা নিশ্চিতে সাদা পোশাকে আইনশৃঙ্খলা রাক্ষাকারী বাহিনীর নজরদারিসহ স্টাইকিং ফোর্স ভোটের দিন মাঠে থাকবে। এছাড়া প্রতিটি পৌরসভায় ২জন করে নির্বাহী ম্যাজিস্ট্রেট ১জন করে জুডিশিয়াল ম্যাজিস্ট্রেট ও ৩টি মোবাইল টিম থাকবে। ভোটের দিনে যান চলাচল নিয়ন্ত্রণ করা হবে । বাগেরহাট পৌরসভার মোট ভোটার ৩৪ হাজার ২০৩ জন। এদের মধ্যে পুরুষ ভোটার ১৬ হাজার ৭৭৮ জন এবং নারী ভোটার ১৭ হাজার ৪২৫ জন। মোরেলগঞ্জ পৌরসভায় মোট ভোটার ১৪ হাজার ৩০৩ জন। এদের মধ্যে পুরুষ ভোটার ৭ হাজার ৯০ জন এবং নারী ভোটার ৭ হাজার ২১৩ জন। তবে দুটি পৌরসভায়ই আসন্ন ভোটকেন্দ্র করে গত কয়েকদিন থেকে কিছু বিচ্ছিন্ন ঘটনা ঘটে চলেছে।", "url": "https://www.banglatribune.com/country/khulna/65499/%E0%A6%AC%E0%A6%BE%E0%A6%97%E0%A7%87%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%A6%E0%A7%81%E0%A6%87-%E0%A6%AA%E0%A7%8C%E0%A6%B0%E0%A6%B8%E0%A6%AD%E0%A6%BE%E0%A7%9F-%E0%A7%A8%E0%A7%AA%E0%A6%9F%E0%A6%BF-%E0%A6%AD%E0%A7%8B%E0%A6%9F%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%87%E0%A6%B0-%E0%A6%AE%E0%A6%A7%E0%A7%8D%E0%A6%AF%E0%A7%87-%E0%A7%A8%E0%A7%A9%E0%A6%9F%E0%A6%BF", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাগেরহাট প্রতিনিধি", "category": "country", "language": "bn", "token_count": 202, "scraped_at": "2026-02-05T12:59:20.599901"}
{"title": "নারায়ণগঞ্জের সঙ্গীতশিল্পী নুরুল ইসলাম আর নেই", "body": "বাংলাদেশ টেলিভিশন (বিটিভি) ও বাংলাদেশ বেতারের তালিকাভুক্ত সঙ্গীতশিল্পী নুরুল ইসলাম আর নেই (ইন্নালিল্লাহে...রাজিউন)। রবিবার রাত সাড়ে ১১টায় নারায়ণগঞ্জের ফতুল্লার মুসলিমনগর এলাকায় নিজ বাসায় তিনি ইন্তেকাল করেন। মৃত্যুকালে তার বয়স হয়েছিল ৭৬ বছর।দীর্ঘদিন ধরে নুরুল ইসলাম বার্ধক্যজনিত রোগে ভুগছিলেন। মৃত্যুর সময় তিনি স্ত্রী, চার ছেলে ও এক মেয়ে রেখে গেছেন।সোমবার সকাল সাড়ে ৮টায় মুসলিমনগর এতিমখানা মাঠে নুরুল ইসলামের নামাজের জানাযা শেষে মুসলিমনগর কবরস্থানে মরদেহ দাফন করা হয়।প্রয়াত সঙ্গীতশিল্পী নুরুল ইসলামের ছোট ছেলে কবিরুল ইসলাম জানান, মুক্তিযুদ্ধের পর সত্তর দশকের শেষ দিকে তার পিতা নুরুল ইসলাম বাংলাদেশ টেলিভিশন (বিটিভি) ও বেতারের তালিকাভুক্ত শিল্পী হন। আশির দশকে তার কয়েকটি অ্যালবামও বের হয়েছিল। বিভিন্ন অনুষ্ঠানেও গান গাইতেন। তবে অসুস্থতার কারণে গত ৩ বছর ধরে তিনি অনুষ্ঠান থেকে দূরে ছিলেন। (ছবিতে তবলা বাদনরত অবস্থায় সঙ্গীতশিল্পী নুরুল ইসলাম)", "url": "https://www.banglatribune.com/country/60059/%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%80%E0%A6%A4%E0%A6%B6%E0%A6%BF%E0%A6%B2%E0%A7%8D%E0%A6%AA%E0%A7%80-%E0%A6%A8%E0%A7%81%E0%A6%B0%E0%A7%81%E0%A6%B2-%E0%A6%87%E0%A6%B8%E0%A6%B2%E0%A6%BE%E0%A6%AE-%E0%A6%86%E0%A6%B0-%E0%A6%A8%E0%A7%87%E0%A6%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 122, "scraped_at": "2026-02-05T12:59:22.428919"}
{"title": "মঙ্গলবার থেকে সিলেট জেলায় বাস-মিনিবাস ধর্মঘট", "body": "ট্রাক শ্রমিক ইউনিয়নের সঙ্গে একাত্মতা ঘোষণা করে মঙ্গলবার সকাল ৬টা থেকে সিলেট জেলায় অনির্দিষ্টকালের বাস-মিনিবাস ধর্মঘটেরও ডাক দেওয়া হয়েছে।সোমবার বিকালে সিলেট জেলা সড়ক পরিবহন শ্রমিক ইউনিয়নের সভাপতি সেলিম আহমদ ফলিক বাংলা ট্রিবিউনকে বিষয়টি নিশ্চিত করেছেন।তামাবিল-জাফলং-বিছনাকান্দি ও শ্রীপুর সড়ক থেকে বাঁশকল উচ্ছেদসহ ৫ দফা দাবি বাস্তবায়নের দাবিতে রবিবার সকাল ৬টা থেকে সিলেট জেলা ট্রাক মালিক গ্রুপ ও জেলা ট্রাক-পিকআপ-কাভার্ড ভ্যান শ্রমিক ইউনিয়ন সিলেট বিভাগে অনির্দিষ্টকালের পরিবহন ধর্মঘটের ডাক দেয়।সোমবার ধর্মঘটের দ্বিতীয় দিন অতিবাহিত হয়েছে। এরই মধ্যে এ কর্মসূচির সঙ্গে একাত্মতা প্রকাশ করলো জেলা সড়ক পরিবহন শ্রমিক ইউনিয়ন। আলাপকালে সংগঠনের নেতা সেলিম আহমদ ফলিক জানান, আমরা সোমবারের মধ্যে ট্রাক শ্রমিকদের দাবি বাস্তবায়নের আল্টিমেটাম দিয়েছিলাম। এই সময়ের মধ্যে দাবি পূরণ না হওয়ায় আমরাও মঙ্গলবার থেকে অনির্দিষ্টকালের ধর্মঘট পালন করবো।/আরএ/", "url": "https://www.banglatribune.com/country/61689/%E0%A6%AE%E0%A6%99%E0%A7%8D%E0%A6%97%E0%A6%B2%E0%A6%AC%E0%A6%BE%E0%A6%B0-%E0%A6%A5%E0%A7%87%E0%A6%95%E0%A7%87-%E0%A6%B8%E0%A6%BF%E0%A6%B2%E0%A7%87%E0%A6%9F-%E0%A6%9C%E0%A7%87%E0%A6%B2%E0%A6%BE%E0%A7%9F-%E0%A6%AC%E0%A6%BE%E0%A6%B8-%E0%A6%AE%E0%A6%BF%E0%A6%A8%E0%A6%BF%E0%A6%AC%E0%A6%BE%E0%A6%B8-%E0%A6%A7%E0%A6%B0%E0%A7%8D%E0%A6%AE%E0%A6%98%E0%A6%9F", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "সিলেট প্রতিনিধি", "category": "country", "language": "bn", "token_count": 116, "scraped_at": "2026-02-05T12:59:24.413237"}
{"title": "‘লাগে উরাধুরা’ গায়িকার ফেরা, এআই দিয়ে ভিডিও", "body": "শাকিব খানের ‘তুফান’ সিনেমার ‘লাগে উরাধুরা’ গানটি প্রীতম হাসানের সঙ্গে গেয়ে ব্যাপক জনপ্রিয়তা পান দেবশ্রী অন্তরা। সেই অন্তরা এবার হাজির হচ্ছেন নতুন গান ‘আমি পাখি হবো’ দিয়ে। চমক রয়েছে এই গানেও। কারণ, গানটির ভিডিও তৈরি হয়েছে এআই প্রযুক্তির মাধ্যমে। ভালোবাসা দিবস উপলক্ষে ব্যান্ড এক্সকেইপের প্রজেক্ট এটি। যেখানে অন্তরার সঙ্গে কণ্ঠ দিয়েছেন আবীর সাদাফ। গানটির কথা লিখেছেন সাংবাদিক রবিউল ইসলাম জীবন। সুর ও সংগীতায়োজন করেছেন ব্যান্ডটির দুই সদস্য কাজী রিন্টু ও আবীর সাদাফ। মিক্স–মাস্টারিং করেছেন বখতিয়ার হোসেন এবং এআই ভিজ্যুয়াল প্রোডাকশনে ছিল হাইপার কাটস প্রোডাকশন। ব্যান্ড এক্সকেইপ জানায়, গানটি শুধু ভালোবাসা দিবসের জন্য নির্মিত নয়; এটি মূলত ‘স্ট্রিংস বিয়ন্ড বর্ডারস’ (মিউজিক উইদাউট পাসপোর্ট) শীর্ষক একটি আন্তর্জাতিক সংগীত উদ্যোগের অংশ। গানটি নিয়ে আবীর সাদাফ বলেন, ‘এই প্রজেক্টের লক্ষ্য একেবারেই আলাদা। গানটি সবার ভালোলাগবে বলে আমার বিশ্বাস।’ বলা দরকার, ২০২৪ সালে ‘লাগে উরাধুরা’র ব্যাপক জনপ্রিয়তার পর দেবশ্রী অন্তরাকে সে অর্থে গানে পাওয়া যায়নি। লম্বা বিরতির পর ফেরা প্রসঙ্গেদেবশ্রীর ভাষ্য, ‘‘লাগে উরাধুরা’র পর একটা সময় আমি চাইলেও নিয়মিত কাজ করতে পারিনি। স্বাস্থ্যগত দিক থেকে সময়টা কঠিন ছিল, কিন্তু সংগীত কখনও আমাকে ছাড়েনি।’’ যোগ করেন, ‘‘আমি পাখি হবো’ গানটি আমার কাছে এক ধরনের নতুন শুরু, আর এটাই আমার প্রথম ব্যান্ড কলাবোরেশন হওয়ায় বিষয়টা আরও স্পেশাল। গানটির আবেগ, তাদের ভিশন আর ‘স্ট্রিংস বিয়ন্ড বর্ডারস’র ভাবনাটা আমাকে খুব টেনেছে। আমি সত্যিই রোমাঞ্চিত এবং আবারও শ্রোতাদের সঙ্গে সংযোগ তৈরি হবে বলে আশাবাদী।’’", "url": "https://www.banglatribune.com/entertainment/932556/%E2%80%98%E0%A6%B2%E0%A6%BE%E0%A6%97%E0%A7%87-%E0%A6%89%E0%A6%B0%E0%A6%BE%E0%A6%A7%E0%A7%81%E0%A6%B0%E0%A6%BE%E2%80%99-%E0%A6%97%E0%A6%BE%E0%A7%9F%E0%A6%BF%E0%A6%95%E0%A6%BE%E0%A6%B0-%E0%A6%AB%E0%A7%87%E0%A6%B0%E0%A6%BE-%E0%A6%8F%E0%A6%86%E0%A6%87-%E0%A6%A6%E0%A6%BF%E0%A7%9F%E0%A7%87-%E0%A6%AD%E0%A6%BF%E0%A6%A1%E0%A6%BF%E0%A6%93", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 214, "scraped_at": "2026-02-05T12:59:26.290129"}
{"title": "নারায়ণগঞ্জে আগুনে পুড়েছে ১৫ দোকান", "body": "নারায়ণগঞ্জের রূপগঞ্জ উপজেলার তারাব পৌরসভার আড়িয়াবো বাজারে মঙ্গলবার রাতে আগুনে ১৫টি দোকান পুড়ে গেছে। ফায়ার সার্ভিসের তিনটি ইউনিট প্রায় পৌনে ২ঘণ্টা চেষ্টা করে আগুন নিয়ন্ত্রণে আনে। অগ্নিকাণ্ডের কারণে প্রায় এক ঘণ্টা ঢাকা-সিলেট মহাসড়কে যান চলাচল বন্ধ ছিল। প্রত্যক্ষদর্শী ও ফায়ার সার্ভিস সূত্রে জানা গেছে, আড়িয়াবো বাজারটি ঢাকা-সিলেট মহাসড়কের পাশে অবস্থিত। রাত ৯টায় বাজারে পারভেজ মিয়ার মালিকানাধীন তুলার গুদাম থেকে থেকে হঠাৎ করে আগুন লেগে আশেপাশের দোকানে ছড়িয়ে পড়ে। আগুন থেকে বাঁচতে এসময় পুড়তে থাকা দোকানগুলো থেকে লোকজন বের হয়ে ঢাকা-সিলেট মহাসড়কে অবস্থান নেন। এতে করে মহাসড়কের দুই দিকেই যানবাহন চলাচল বন্ধ হয়ে যায়। খবর পেয়ে রাজধানীর ডেমরা ও নারায়ণগঞ্জের রূপগঞ্জের কাঞ্চন ফায়ার সার্ভিসের তিনটি ইউনিট প্রায় পৌনে ২ ঘণ্টা চেষ্টা চালিয়ে রাত ১১টায় আগুন নিয়ন্ত্রণে আনেন। পরে মহাসড়কে যান চলাচল আবারও শুরু হয়। আগুনে বাজারে আরএফএল, তুলার গুদাম, ফার্নিচার, মুদি-মনিহারি, টেইলার্সসহ ১৫টি দোকান পুড়ে যায়। ডেমরা ফায়ার সার্ভিসের সিনিয়র স্টেশন অফিসার বজলুর রশিদ বলেন, ধারণা করা হচ্ছে বৈদ্যুতিক শর্ট সার্কিট থেকে আগুনের সূত্রপাত। ক্ষতির পরিমান তাৎক্ষনিকভাবে অনুমান করা যায়নি। রূপগঞ্জ থানার ওসি মাহমুদুল ইসলাম বলেন, আগুনে হতাহতের ঘটনা ঘটেনি। রাত ১১টায় আগুন নিয়ন্ত্রনে আসে।", "url": "https://www.banglatribune.com/country/63899/%E0%A6%A8%E0%A6%BE%E0%A6%B0%E0%A6%BE%E0%A7%9F%E0%A6%A3%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%86%E0%A6%97%E0%A7%81%E0%A6%A8%E0%A7%87-%E0%A6%AA%E0%A7%81%E0%A7%9C%E0%A7%87%E0%A6%9B%E0%A7%87-%E0%A7%A7%E0%A7%AB-%E0%A6%A6%E0%A7%8B%E0%A6%95%E0%A6%BE%E0%A6%A8", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 174, "scraped_at": "2026-02-05T12:59:28.413858"}
{"title": "ফেরদৌস-সাবা’র তৃতীয় যাত্রা", "body": "বরাবরই ভিন্ন ধারার চলচ্চিত্রে অভিনয় করে আলোচনায় থাকেন অভিনেত্রী সোহানা সাবা। সর্বশেষ ‘বৃহন্নলা’ ছবি চমকের পর এবার তাকে পাওয়া যাবে শিশুতোষ চলচ্চিত্র ‘প্রাচীর পেরিয়ে’তে। শনিবার (২ জানুয়ারি) দুপুরে রাজধানীর একটি রেস্তোরাঁয় অনেকটা আনন্দঘন পরিবেশের মধ্য দিয়ে মহরত অনুষ্ঠিত হলো ছবিটির। মহরত অনুষ্ঠানে সাবা ছাড়াও উপস্থিত ছিলেন চলচ্চিত্র নির্মাতা মোরেশেদুল ইসলাম, বিটিভির সাবেক উপ মহাপরিচালক আলী ইমাম, যাদুশিল্পী জুয়েল আইচ ও চলচ্চিত্র নির্মাতা কাজী হায়াত, চিত্রনায়ক ফেরদৌস, চলচ্চিত্রের ৫ শিশু শিল্পী সামির খান, ইয়াসিফ, অর্পা, জারা ও নাবিলসহ অনেকেই। ‘প্রাচীর পেরিয়ে’ পরিচালনা করবেন শাহনূর খান রিপন। চলচ্চিত্রটির কাহিনী, সংলাপ, চিত্রনাট্য ও গান রচনাও করেছেন পরিচালক নিজেই। প্রযোজনা করছে গ্রাম টেলিমিডিয়া। সাবা জানান, আগামী ২০ জানুয়ারি থেকে চলচ্চিত্রটির শ্যুটিং শুরু হবে। তবে তিনি এতে অংশ নিচ্ছেন ফেব্রুয়ারির প্রথম দিকে। তিনি বলেন, ‘প্রথমত ছবিটি শিশুদের নিয়ে। এ ছবিতে আমি তৃতীয় বারের মতো কাজ করছি ফেরদৌস ভাইয়ের সঙ্গে। তারওপর এবারের গল্পটাও অন্যরকম। আমি বরাবরই ভিন্ন গল্পের স্বাদ নিতে অভ্যস্ত। আশা করছি ছবিটির মধ্য দিয়ে অন্য সাবাকে পাবেন দর্শকরা।’ প্রসঙ্গত, সাবার প্রথম ছবি ‘আয়না’তে জুটিবদ্ধ হন নায়ক ফেরদৌসের সঙ্গে। দীর্ঘ বিরতির পর গত বছর আবারও দু’জনকে পাওয়া যায় ‘বৃহন্নলা’ ছবিতে। সে হিসাবে এবার সাবা-ফেরদৌস জুটির তৃতীয় ছবি ‘প্রাচীর পেরিয়ে’।", "url": "https://www.banglatribune.com/entertainment/dhallywood/66697/%E0%A6%AB%E0%A7%87%E0%A6%B0%E0%A6%A6%E0%A7%8C%E0%A6%B8-%E0%A6%B8%E0%A6%BE%E0%A6%AC%E0%A6%BE%E2%80%99%E0%A6%B0-%E0%A6%A4%E0%A7%83%E0%A6%A4%E0%A7%80%E0%A7%9F-%E0%A6%AF%E0%A6%BE%E0%A6%A4%E0%A7%8D%E0%A6%B0%E0%A6%BE", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বিনোদন রিপোর্ট", "category": "entertainment", "language": "bn", "token_count": 184, "scraped_at": "2026-02-05T12:59:30.206662"}
{"title": "বিএনপি বাধ্য হয়েই পৌর নির্বাচনে: মির্জা ফখরুল", "body": "সরকারের ‘জঙ্গিবাদ’ তকমা ঠেকাতে বাধ্য হয়ে এবং কৌশলগত কারণে বিএনপি আসন্ন পৌরসভা নির্বাচনে অংশ নিচ্ছে বলে জানিয়েছেন দলটির ভারপ্রাপ্ত মহাসচিব মির্জা ফখরুল ইসলাম আলমগীর। দেশে গণতন্ত্রের ছলে মূলত একদলীয় শাসন চলছে বলে অভিযোগ করেন তিনি। শনিবার বিকেলে সেগুন বাগিচা ঢাকা রিপোর্টাস ইউনিটির সাগর- রুনি মিলনায়তনে ‘পৌরসভা নির্বাচন ২০১৫ : বাংলাদেশে গণতন্ত্রের ভবিষ্যৎ’ শীর্ষক আলোচনা সভায় প্রধান অতিথির বক্তব্যে এ সব কথা বলেন তিনি। দলীয় প্রতীকের এই পৌর নির্বাচনকে পূঁজি করে আওয়ামী লীগ জনপ্রিয়তা অর্জন করতে চাইছে মন্তব্য করে মির্জা ফখরুল ইসলাম আলমগীর বলেন, ‘দলীয় প্রতীকে নির্বাচন করে প্রমাণ করা হবে যে বর্তমান শাসক গোষ্ঠী হচ্ছে জনগণের সবচেয়ে প্রিয় রাজনৈতিক দল। আমরা এই নীল নকশা বুঝি। আমরা জানি যে এটাই হবে। আমরা জানি এখানে আপনি নির্বাচন করার জন্য কোনও স্বাধীনতা পাবেন না। আমরা জানি এখানে পদে পদে বাধা দেওয়া হবে। গ্রেফতার করা হবে। এমনকি হত্যা পর্যন্ত করা হতে পারে। তার পরেও আমরা এই নির্বাচনে আছি। আর আমাদের সামনে তো বিকল্প কোনও পথ নেই। আমরা একটি উদারপন্থী গণতান্ত্রিক রাজনৈতিক দল। আমরা একমাত্র নির্বাচনের মধ্য দিয়ে পরিবর্তন বিশ্বাস করি। আমরা সে জন্যে এই নির্বাচনে অংশ নিয়েছি।’ ফখরুল বলেন, ‘বিএনপির লোকদের যদি দমন, নির্যাতন ও আটকে রাখা না যায়, তাহলে এ নির্বাচনেও আওয়ামী লীগের ভরাডুবি হবে।’ তিনি অভিযোগ করেন, ‘এই পৌরসভা নির্বাচনেও আমরা ঠিকভাবে কাজ করতে পারব না। ক্ষমতাসীনরা আমাদের লোকদের মাঠে দাঁড়াতেই দিচ্ছে না। অস্ত্রের মুখে ভয়-ভীতি দেখিয়ে প্রার্থীদের সরিয়ে দিচ্ছে, চলছে গণগ্রেফতার। এরইমধ্যে ফেনীতে আমাদের প্রার্থীকে আওয়ামী লীগ দাঁড়াতেই দেয়নি। তারা বিনা প্রতিদ্বন্দ্বিতায় পাস করে গেছে। সাতক্ষীরায় আমাদের লোকদের গণগ্রেফতার করা হচ্ছে যাতে তাদের প্রার্থীরা মাঠ দখল করতে পারে।’ বিএনপিপন্থী পেশাজীবী সংগঠন এসোসিয়েশন অব ইঞ্জিনিয়ার্স বাংলাদেশ (এ্যাব) আয়োজিত অনুষ্ঠানে সংগঠনের ভারপ্রাপ্ত সভাপতি প্রকৌশলী আ. ন. হ আখতার হোসেনের সভাপতিত্বে আরও বক্তব্য রাখেন, বিএনপি চেয়ারপারসনের উপদেষ্টা শামসুজ্জামান দুদু, ঢাকা বিশ্ববিদ্যালয়ের অধ্যাপক নুরুল আমিন বেপারী, জাহাঙ্গিরনগর বিশ্ববিদ্যালয়ের সাবেক উপচার্য ড. মুস্তাহিদুর রহমান প্রমুখ। /এসটিএস/এসআইএস/এসএম/এফএস/", "url": "https://www.banglatribune.com/country/59785/%E0%A6%97%E0%A6%A3%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%87%E0%A6%B0-%E0%A6%9B%E0%A6%B2%E0%A7%87-%E0%A6%9A%E0%A6%B2%E0%A6%9B%E0%A7%87-%E0%A6%8F%E0%A6%95%E0%A6%A6%E0%A6%B2%E0%A7%80%E0%A7%9F-%E0%A6%B6%E0%A6%BE%E0%A6%B8%E0%A6%A8-%E0%A6%AB%E0%A6%96%E0%A6%B0%E0%A7%81%E0%A6%B2", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 290, "scraped_at": "2026-02-05T12:59:32.345014"}
{"title": "ছেলের রক্তমাখা শরীর দেখে বাবার মৃত্যু!", "body": "ছেলের রক্তমাখা শরীর দেখে হৃদরোগে আক্রান্ত হয়ে আব্দুল হান্নান (৬০) নামে এক হতভাগ্য বাবার মৃত্যু হয়েছে। সোমবার দুপুরের রাজশাহীর পবা উপজেলায় এই মর্মান্তিক ঘটনা ঘটে। আব্দুল হান্নান উপজেলার নওহাটা বাগহাটা গ্রামের বাসিন্দা।স্থানীয়রা জানান, আব্দুল হান্নানের ছেলে সুজন বাড়ির পাশে আলু খেতে সেচ দিচ্ছিলেন। এসময় সেচের পানি প্রতিবেশী রাজীবের জমিতে গিয়ে পড়ে। এ ঘটনায় দুপুরে রাজীব ও তার স্ত্রী রিপার সঙ্গে সুজনের বাকবিতণ্ডা হয়।এক পর্যায়ে রাজীব তার হাতে থাকা লাঠি দিয়ে সুজনের মাথায় আঘাত করেন।এতে সুজনের মাথা ফেটে যায়।ছেলেকে মারধরের খবর পেয়ে আব্দুল হান্নান দ্রুত ঘটনাস্থলে ছুটে যান।কিন্তু ছেলের রক্তমাখা শরীর দেখে আব্দুল হান্নান সেখানেই হৃদরোগে আক্রান্ত হয়ে মারা যান।পবা থানার ভারপ্রাপ্ত কর্মকর্তা (ওসি) শরিফুল ইসলাম জানান,ঘটনার পরপরই জড়িতরা পালিয়ে গেছে।তাদের আটকের চেষ্টা চলছে।এদিকে,আহত সুজন স্থানীয় ক্লিনিকে চিকিৎসা নিয়ে বাড়িতেই অবস্থান করছে।এ ঘটনায় কোনও মামলা দায়ের হচ্ছে না। সুজন জানায়, ‘আমার বাবাকে কেউ মারেনি। তিনি আমার শরীরের রক্ত দেখে মারা গেছেন।’মামলা না করায় পুলিশ পরিবারকে লাশ দাফনের অনুমতি দিয়েছে। /এআর/এমএসএম/আপ-এআর/", "url": "https://www.banglatribune.com/country/rajshahi/67045/%E0%A6%9B%E0%A7%87%E0%A6%B2%E0%A7%87%E0%A6%B0-%E0%A6%B0%E0%A6%95%E0%A7%8D%E0%A6%A4%E0%A6%AE%E0%A6%BE%E0%A6%96%E0%A6%BE-%E0%A6%B6%E0%A6%B0%E0%A7%80%E0%A6%B0-%E0%A6%A6%E0%A7%87%E0%A6%96%E0%A7%87-%E0%A6%AC%E0%A6%BE%E0%A6%AC%E0%A6%BE%E0%A6%B0-%E0%A6%AE%E0%A7%83%E0%A6%A4%E0%A7%8D%E0%A6%AF%E0%A7%81", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "রাজশাহী প্রতিনিধি", "category": "country", "language": "bn", "token_count": 149, "scraped_at": "2026-02-05T12:59:34.331046"}
{"title": "ক্লাসে মৌমাছি, শিক্ষার্থীরা মাঠে!", "body": "ক্লাসরুমে কচি কচি শিক্ষার্থীর হৈ-হুল্লোড় যে কোনও প্রাথমিক বিদ্যালয়ের স্বাভাবিক দৃশ্য। তবে গাইবান্ধার পলাশবাড়ী উপজেলার কিশোরগাড়ী ইউনিয়নের সগুনা সরকারী প্রাথমিক বিদ্যালয়ের চিত্র ভিন্ন। শিক্ষার্থীদের পরিবর্তে স্কুলের ক্লাসরুমে এখন মৌমাছির কোলাহল।স্কুলের দুইতলা ভবনের ছাদের কার্নিশ ঘেঁষে ২৫টি মৌচাক বাঁধছে মৌমাছিরা। ফলে ওই ভবনেই ঢুকতে পারছে না শিক্ষক ও শিক্ষার্থীরা। এ অবস্থায় বিদ্যালয়ের খেলার মাঠে ক্লাস চালাতে বাধ্য হচ্ছেন তারা।স্কুলের চারপাশ জুড়ে রয়েছে সরিষা ক্ষেত। সরিষা ফুলে আকৃষ্ট মৌমাছিরা ওই এলাকায় বড় কোনও গাছের সন্ধান না পেয়ে স্কুল ভবনের কার্নিশেই মৌচাকগুলো তৈরি করেছে। এদিকে, এ খবর ছড়িয়ে পড়ায় উপজেলার বিভিন্ন প্রান্ত থেকে উৎসুক লোকজন মৌচাক দেখতে প্রতিদিন ওই স্কুলে ভিড় জমাচ্ছেন।স্কুলের প্রধান শিক্ষক আবুল কালাম আজাদ জানান, মৌমাছি সব সময় উঁচু জায়গায় চাক তৈরি করে। কিন্তু এই এলাকায় তেমন কোনও বড় গাছ না থাকায় স্কুলের দুই তলা ভবনের ছাদের কার্নিশে মৌচাক তৈরি করেছে।তিনি আরও জানান, এ ভবনে প্রতি বছরই ৩/৪টি মৌচাক দেখা যায়। কিন্তু এ বছরই প্রথম এত মৌচাক দেখছেন তিনি। এ কারণে শিক্ষার্থীরা ক্লাসরুমে যেতে চাচ্ছে না। তাই নিরাপত্তার কথা চিন্তা করে বিদ্যালয়ের খোলা মাঠে ক্লাস নেওয়া হচ্ছে।ওই স্কুলের কয়েকজন ছাত্র-ছাত্রী জানান, মৌমাছিরা সারাদিন ক্লাসরুমের চারপাশে উড়ে বেড়ায়। তাদের একাধিক সহপাঠীর গায়ে মৌমাছি হুল ফুটিয়েছে। তাই ভয়ে তারা ক্লাসরুমে যায় না। এ ব্যাপারে উপজেলা প্রাথমিক শিক্ষা কর্মকর্তা রাজিয়া সুলতানা জানান, বিষয়টি তিনি শুনেছেন। তবে কী করবেন তা বুঝতে পারছেন না।", "url": "https://www.banglatribune.com/country/59331/%E0%A6%95%E0%A7%8D%E0%A6%B2%E0%A6%BE%E0%A6%B8%E0%A7%87-%E0%A6%AE%E0%A7%8C%E0%A6%AE%E0%A6%BE%E0%A6%9B%E0%A6%BF-%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B0%E0%A6%BE-%E0%A6%AE%E0%A6%BE%E0%A6%A0%E0%A7%87", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "গাইবান্ধা প্রতিনিধি", "category": "country", "language": "bn", "token_count": 209, "scraped_at": "2026-02-05T12:59:36.424757"}
{"title": "আদালতের আগে গণমাধ্যমে আসামিকে হাজির নয়: রায়ের পর্যবেক্ষণ", "body": "কোনও আসামিকে প্রচার বা প্রদর্শনের উদ্দেশ্যে গণমাধ্যমে হাজির করা হবে না। এ কাজ থেকে আইনশৃংখলা রক্ষাকারী বাহিনীর সদস্যের বিরত রাখতে পুলিশ প্রধান প্রয়োজনীয় পদক্ষেপ নেবেন। মৃত্যুদণ্ডপ্রাপ্ত জেএমবির এক জঙ্গির রায় দেওয়ার সময় বৃহস্পতিবার এমন পর্যবেক্ষণ দিয়েছেন বিচারপতি এম ইনায়েতুর রহিম ও বিচারপতি আমির হোসেনের হাইকোর্ট বেঞ্চ। একইসঙ্গে ২০০৯ সালে গাজীপুরে বোমাসহ আটক জঙ্গি মামুন ওরফে জাহিদকে বিচারিক আদালতের দেওয়া মৃত্যুদণ্ডের রায় কমিয়ে যাবজ্জীবন দণ্ড দিয়েছেন হাইকোর্ট। এ রায়ের পর্যবেক্ষণে আদালত আশা প্রকাশ করে বলেন, কোনও আসামিকে প্রচার বা প্রদর্শনের উদ্দেশ্যে আদালতে হাজির করার আগে গণমাধ্যমে উপস্থিত করা থেকে আইন-শৃংখলা রক্ষাকারী বাহিনী যেন বিরত থাকে সে বিষয়ে ব্যবস্থা নিতে পুলিশের মহাপরিদর্শক প্রয়োজনীয় পদক্ষেপ নেবেন। এ ঘটনায় তখনকার গাজীপুরের পুলিশ সুপার কার্যালয়ের সম্মেলন কক্ষে বোমা বা গ্রেনেডসহ জাহিদকে হাজির করে সংবাদ সম্মেলন করেছিলেন যা দায়িত্বজ্ঞানহীন কাজ ছিল বলে রায়ের পর্যবেক্ষণে এসেছে। ২০০৯ সালে ফেব্রুয়ারি মাসে নিষিদ্ধ ঘোষিত সংগঠন জেএমবির সদস্য মামুনুর রশিদ ওরফে জাহিদকে টঙ্গীর হরতইল গ্রামের একটি ভাড়া বাসা থেকে ৫টি হ্যান্ড গ্রেনেড, ডেটোনেটর ও বোমা তৈরির সরঞ্জামসহ আটক করে পুলিশ। এ ঘটনায় করা মামলায় ২০১৩ সালে ১৩ মার্চ ঢাকার দ্রুত বিচার ট্রাইব্যুনাল-৪ মামুনকে মৃত্যুদণ্ড দেন। পরে ডেথ রেফারেন্স ও জেল আপিলের শুনানি শেষে হাইকোর্ট মামুনের মৃত্যুদণ্ড কমিয়ে যাবজ্জীবন সাজা দেন।", "url": "https://www.banglatribune.com/country/dhaka/59341/%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%86%E0%A6%97%E0%A7%87-%E0%A6%97%E0%A6%A3%E0%A6%AE%E0%A6%BE%E0%A6%A7%E0%A7%8D%E0%A6%AF%E0%A6%AE%E0%A7%87-%E0%A6%86%E0%A6%B8%E0%A6%BE%E0%A6%AE%E0%A6%BF%E0%A6%95%E0%A7%87-%E0%A6%B9%E0%A6%BE%E0%A6%9C%E0%A6%BF%E0%A6%B0-%E0%A6%A8%E0%A7%9F-%E0%A6%B0%E0%A6%BE%E0%A7%9F%E0%A7%87%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "বাংলা ট্রিবিউন রিপোর্ট", "category": "country", "language": "bn", "token_count": 190, "scraped_at": "2026-02-05T12:59:38.343998"}
{"title": "গার্মেন্ট সেক্টরে অ্যাকর্ড অ্যালায়েন্সের খবরদারির সমালোচনা ব্যবসায়ী নেতাদের", "body": "বাংলাদেশের গার্মেন্ট সেক্টরে ইউরোপীয় ইউনিয়ন ও আমেরিকার ক্রেতা জোট অ্যাকর্ড অ্যালায়েন্স-এর কঠোর সমালোচনা করেছেন ব্যবসায়ী ও উদ্যোক্তরা। বাংলাদেশ ছাড়া বিশ্বের অনেক দেশের গার্মেন্ট সেক্টরে বড় ধরনের ত্রুটি থাকলেও সেটা নিয়ে অ্যাকর্ড অ্যালায়েন্স মাথা ঘামাচ্ছে না বলে দাবি তাদের।মঙ্গলবার দুপুরে নিট গার্মেন্ট মালিকদের সংগঠন বাংলাদেশ নিটওয়্যার ম্যানুফেকচারার্স অ্যান্ড এক্সপোর্টার্স অ্যাসোসিয়েশন (বিকেএমএইএ) এর নারায়ণগঞ্জের প্রধান কার্যালয়ে বিকেএমইএ এর আয়োজনে ও বাংলাদেশ ট্যারিফ কমিশনের সহযোগিতায় ‘তৈরি পোশাক শিল্পে অশুল্ক বাধা : সমস্যা ও করণীয়’ সেমিনারে বক্তারা এসব কথা বলেন। সভায় নিট তৈরি পোশাক শিল্পে অশুল্ক বাধা দূর করতে সরকারের দৃষ্টি আকর্ষণে ট্যারিফ কমিশনের প্রতি আহ্বান জানান উদ্যোক্তারা।বিকেএমইএ’র সহসভাপতি (অর্থ) জিএম ফারুকের সভাপতিত্বে প্রধান অতিথি হিসেবে উপস্থিত ছিলেন বাংলাদেশ ট্যারিফ কমিশনের সদস্য আফরোজা পারভীন। আলোচনায় অংশ নেন বিকেএমইএ এর সাবেক সিনিয়র সহসভাপতি মোহাম্মদ হাতেম, দ্বিতীয় সহসভাপতি মনসুর আহমেদ,প্রতিষ্ঠাকালীন সভাপতি ও পরিচালক মঞ্জুরুল হক, পরিচালক হাবিবুর রহমান, হুমায়ূন কবির শিল্পী, উইজডম অ্যাটায়ার্স লিমিটেড এর পরিচালক আক্তার হোসেন শিকদার অপূর্ব প্রমুখ। প্রধান অতিথি আফরোজা পারভীন বলেন,বাংলাদেশে তাজরীন অগ্নিকাণ্ড ও রানা প্লাজা ধসের পর দেশের গার্মেন্ট শিল্পে ব্যাপক ধাক্কা লেগেছে। যদিও এর ফলে আমাদের যে সামান্য কিছু ঘাটতি ছিল সেগুলো দূর হয়েছে। তবে তৈরি পোশাক শিল্পের বাজার আরও সম্প্রসারণ হওয়া দরকার। প্রধানমন্ত্রী শেখ হাসিনাও পণ্য বহুমুখীকরণ ও বাজার সম্প্রসারণের দিকে জোর দিয়েছেন। জিএম ফারুক বলেন,আজকে ট্যারিফ কমিশন যে উদ্যোগ নিয়েছে সেটা সময় উপযোগী। আমাদের লক্ষ্য চীনকে পেছনে ফেলে এগিয়ে যাওয়া। বিকেএমইএ’র সাবেক সিনিয়র সহসভাপতি মোহাম্মদ হাতেম বলেন,বর্তমানে অ্যাকর্ড অ্যালায়েন্স আমাদের ঘাড়ে চেপে বসেছে। কিছু হলেই লাল কালি দিয়ে তাদের ওয়েবসাইটে আপলোড করছে। অথচ আমি কম্বোডিয়া ও ভিয়েতনামের অনেক কারখানায় দেখেছি, তাদের কারখানাগুলোতে অনেক ত্রুটি আছে। অথচ সেখানে অ্যাকর্ড অ্যালায়েন্স এর কোনও ভূমিকা নেই। বাংলাদেশ ট্যারিফ কমিশনের গবেষণা কর্মকর্তা আব্দুল লতিফ বলেন,অশুল্ক বাধা সবচেয়ে বেশি বসিয়েছে ভারত এবং সবচেয়ে বেশি সম্মুখীন হয়েছে চীন। তৈরি পোশাকের ক্ষেত্রে আমরা এখনও কোনও অভিযোগ না পেলেও উদ্যোক্তাদের সতর্ক থাকতে হবে।", "url": "https://www.banglatribune.com/country/60017/%E0%A6%97%E0%A6%BE%E0%A6%B0%E0%A7%8D%E0%A6%AE%E0%A7%87%E0%A6%A8%E0%A7%8D%E0%A6%9F-%E0%A6%B8%E0%A7%87%E0%A6%95%E0%A7%8D%E0%A6%9F%E0%A6%B0%E0%A7%87-%E0%A6%85%E0%A7%8D%E0%A6%AF%E0%A6%BE%E0%A6%95%E0%A6%B0%E0%A7%8D%E0%A6%A1-%E0%A6%85%E0%A7%8D%E0%A6%AF%E0%A6%BE%E0%A6%B2%E0%A6%BE%E0%A7%9F%E0%A7%87%E0%A6%A8%E0%A7%8D%E0%A6%B8%E0%A7%87%E0%A6%B0-%E0%A6%96%E0%A6%AC%E0%A6%B0%E0%A6%A6%E0%A6%BE%E0%A6%B0%E0%A6%BF%E0%A6%B0", "date": "বৃহস্পতিবার, ০৫ ফেব্রুয়ারি ২০২৬ ২২ মাঘ ১৪৩২", "author": "নারায়ণগঞ্জ প্রতিনিধি", "category": "country", "language": "bn", "token_count": 288, "scraped_at": "2026-02-05T12:59:40.212944"}
